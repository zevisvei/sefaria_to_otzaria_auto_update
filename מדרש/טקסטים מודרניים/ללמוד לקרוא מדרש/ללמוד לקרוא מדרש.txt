<h1>ללמוד לקרוא מדרש</h1>
<h2>ללמוד לקרוא מדרש</h2>
<h3>הקדמה</h3>
<h3>פרק א</h3>
<h3>פרק ב</h3>
<h3>פרק ג</h3>
<h3>פרק ד</h3>
<h3>פרק ה</h3>
<h3>פרק ו</h3>
<h3>פרק ז</h3>
<h3>פרק ח</h3>
<h3>פרט ט</h3>
<h3>פרק י</h3>
<h3>פרק יא</h3>
<h3>פרק יב</h3>
<h3>פרק יג</h3>
<h3>פרק יד</h3>
<h3>פרק טו</h3>
<h3>פרק טז</h3>
<h3>נספח; מקור עברי</h3>
<h4>פרק ב</h4>
מדרש תנחומא וירא פרק כב
ויאמר קח נא
אין נא אלא לשון בקשה. משל למלך בשר ודם שעמדו עליו מלחמות הרבה והיה לו גבור אחד נוצח בכל המלחמות. לימים עמדה עליו מלחמה חזקה. אמר המלך לאותו גבור, בבקשה ממך עמוד לי במלחמה זו שלא יאמרו שרי החיילים שלי, אותן מלחמות ראשונות לא היה בהן ממש. אף כך, אמר הקב"ה לאברהם, נסיתיך בתשעה נסיונות ועמדת בהן. עכשיו עמוד לי בנסיון זה כדי שלא יאמרו, ראשונים לא היה בהם ממש.
<h4>פרק ג</h4>
בראשית רבה פרשה לט פסקה א
ויאמר ה' אל אברם לך לך מארצך וגו'
ר' יצחק פתח: (תהלים מה) שמעי בת וראי והטי אזנך ושכחי עמך ובית אביך. אמר רבי יצחק: משל לאחד שהיה עובר ממקום למקום וראה בירה אחת דולקת. אמר, תאמר שבירה זו בלא מנהיג? הציץ עליו בעל הבירה. אמר לו, אני הוא בעל הבירה. כך, לפי שהיה אבינו אברהם אומר, תאמר שהעולם הזה בלא מנהיג? הציץ עליו הקב"ה ואמר לו, אני הוא בעל העולם. (שם) ויתאו המלך יפיך — ליפותיך בעולם; (שם) כי הוא אדוניך והשתחוי לו, הוי: ויאמר ה' אל אברם:
<h4>פרק ד</h4>
איכה רבה פרשה א פסקה א
איכה ישבה
שלשה נתנבאו בלשון איכה: משה ישעיה וירמיה. משה אמר, (דברים א') איכה אשא לבדי וגו'. ישעיה אמר, (ישעיה א') איכה היתה לזונה. ירמיה אמר, (איכה א') איכה ישבה בדד. אמר רבי לוי: משל למטרונה שהיו לה שלשה שושבינין. אחד ראה אותה בשלותה, ואחד ראה אותה בפחזותה, ואחד ראה אותה בניוולה. כך, משה ראה את ישראל בכבודם ושלותם ואמר, איכה אשא לבדי טרחכם. ישעיה ראה אותם בפחזותם ואמר, איכה היתה לזונה. ירמיה ראה אותם בניוולם ואמר, איכה ישבה.
<h4>פרק ה</h4>
ילקוט שמעוני יונה - פרק א - רמז תקמט
ויקם יונה לברוח תרשישה מלפני ה'.
וכי מלפני ה' הוא בורח? והלא כבר נאמר, (תהלים קלט) אנה אלך מרוחך ואנה מפניך אברח אם אסק שמים וגו', וכתיב (זכריה ד) עיני ה' המה משוטטים בכל הארץ, וכתיב (משלי טו) בכל מקום עיני ה' צופות, וכתיב (עמוס ט) אם יחתרו בשאול משם ידי תקחם, וכתיב (איוב לד) אין חשך ואין צלמות להסתר. אלא אמר יונה, אלך לחוץ לארץ שאין השכינה נגלית שם, שהגוים קרובי תשובה הם, שלא לחייב את ישראל. משלו משל לעבד שברח מרבו כהן לבית הקברות. אמר, אברח לי לבית הקברות מקום שאין רבי יכול להלך אחרי. אמר לו רבו, יש לי עבדים כמותך. כך, אמר יונה, אלך לי לחוץ לארץ וגו'. אמר הקב"ה, יש לי עבדים כמותך, שנאמר, וה' הטיל רוח גדולה אל הים.
<h4>פרק ו</h4>
בראשית רבה פרשה נה פסקה ב
(תהלים יא) ה' צדיק יבחן ורשע ואוהב חמס שנאה נפשו. אמר רבי יונתן, הפשתני הזה כשפשתנו לוקה אינו מקיש עליו ביותר מפני שהיא פוקעת. וכשפשתנו יפה, הוא מקיש עליו ביותר. למה? שהיא משתבחת והולכת. כך, הקב"ה אינו מנסה את הרשעים. למה? שאין יכולין לעמוד, דכתיב (ישעיה נז) והרשעים כים נגרש. ואת מי מנסה? את הצדיקים, שנא' (תהלים יא) ה' צדיק יבחן. (בראשית לט) ויהי אחר הדברים האלה ותשא אשת אדוניו וגו'. (בראשית כב) ויהי אחר הדברים האלה. אמר רבי יונתן, היוצר הזה כשהוא בודק את הכבשן שלו אינו בודק את הכלים המרועעים. למה? שאינו מספיק להקיש עליו אחת עד שהוא שוברו. ומה הוא בודק? בקנקנים ברורים שאפילו הוא מקיש עליו כמה פעמים אינו שוברו. כך, אין הקב"ה מנסה את הרשעים אלא את הצדיקים, שנאמר ה' צדיק יבחן. אמר רבי אלעזר, לבעל הבית שהיה לו שתי פרות. אחת כחה יפה ואחת כחה רע. על מי הוא נותן את העול? לא על אותה שכחה יפה? כך, אין הקב"ה מנסה אלא הצדיקים, שנאמר ה' צדיק יבחן:
בראשית רבה פרשה נה פסקה ג
ד"א ה' צדיק יבחן, זה אברהם. (בראשית כב) ויהי אחר הדברים האלה והאלהים נסה את אברהם. רבי אבין פתח: (קהלת ח) באשר דבר מלך שלטון ומי יאמר לו מה תעשה. אמר רבי אבין: לרב שהיה מצוה לתלמידו ואומר לו, (דברים טז) לא תטה משפט, והוא מטה משפט; (שם) לא תכיר פנים, והוא מכיר פנים; (שם) לא תקח שוחד, והוא לוקח שוחד; לא תלוה בריבית, והוא מלוה בריבית. אמר לו תלמידו, רבי אתה אומר לי לא תלוה בריבית, ואת מלוה בריבית. לך שרי ולי אסירא? אמר לו, אני אומר לך אל תלוה בריבית לישראל אבל תלוה ברבית לעובד כוכבים, דכתיב (דברים כג) לנכרי תשיך ולאחיך לא תשיך. כך, אמרו ישראל לפני הקב"ה, רבון העולמים כתבת בתורתך (ויקרא יט) לא תקום ולא תטור, ואת נוקם ונוטר, שנאמר (נחום א) נוקם ה' ובעל חימה נוקם הוא לצריו ונוטר הוא לאויביו. אמר להם הקב"ה, אני כתבתי בתורה, לא תקום ולא תטור את בני עמך, אבל נוקם ונוטר אני לעובדי כוכבים, (במדבר לא) נקום נקמת בני ישראל. כתיב (דברים ו) לא תנסו את ה', (בראשית כב) והאלהים נסה את אברהם:
<h4>פרק ז</h4>
שמות רבה פרשה טו פסקה ה
בארץ מצרים ...
אמר רבי שמעון, גדולה חיבתן של ישראל שנגלה הקב"ה במקום עבודת כוכבים ובמקום טנופת ובמקום טומאה בשביל לגאלן. משל לכהן שנפלה תרומתו לבית הקברות. אומר, מה אעשה? לטמא את עצמי אי אפשר ולהניח תרומתי אי אפשר. מוטב לי לטמא את עצמי פעם אחת וחוזר ומטהר ולא אאבד את תרומתי. כך, אבותינו היו תרומתו של הקב"ה, שנאמר (ירמיה ב) קדש ישראל לה' וגו'. היו בין הקברות, שנאמר (שמות יב) כי אין בית אשר אין שם מת, ואומר (במדבר לג) ומצרים מקברים. אמר הקב"ה, היאך אני גואלן? להניחן אי אפשר. מוטב לירד ולהצילן, שנאמר (שמות ג) וארד להצילו מיד מצרים. כשהוציא קרא לאהרן וטהר אותו, שנאמר (ויקרא טז) וכפר את מקדש הקדש (שם) וכפר על הקדש:
<h4>פרק ט</h4>
בראשית רבה פרשה לח פסקה יג
וימת הרן על פני תרח אביו
רבי חייא בר בריה דרב אדא דיפו: תרח עובד צלמים היה. חד זמן נפיק לאתר, הושיב לאברהם מוכר תחתיו. הוה אתי בר אינש בעי דיזבן והוה אמר ליה, בר כמה שנין את? והוה אמר ליה, בר חמשין או שיתין. והוה אמר ליה, ווי ליה לההוא גברא דהוה בר שיתין ובעי למסגד לבר יומי. והוה מתבייש והולך לו. חד זמן אתת חדא איתתא טעינה חד פינך דסולת. אמרה ליה, הא לך קרב קודמיהון. קם נסב בוקלסא בידיה ותבריהון לכולהון פסיליא ויהב בוקלסא בידא דרבה דהוה ביניהון. כיון דאתא אבוה אמר ליה, מאן עביד להון כדין? אמר ליה, מה נכפר מינך? אתת חדא איתתא טעינה לה חד פינך דסולת ואמרת לי, הא לך קרב קודמיהון. קריבת לקדמיהון. הוה דין אמר, אנא איכול קדמאי, ודין אמר, אנא איכול קדמאי. קם הדין רבה דהוה ביניהון, נסב בוקלסא ותברינון. אמר ליה, מה אתה מפלה בי? וידעין אינון? אמר ליה, ולא ישמעו אזניך מה שפיך אומר? נסביה ומסריה לנמרוד. אמר ליה, נסגוד לנורא. אמר ליה אברהם, ונסגוד למיא דמטפין נורא. אמר ליה נמרוד, נסגוד למיא. אמר ליה, אם כן נסגוד לעננא דטעין מיא. אמר ליה, נסגוד לעננא. אמר ליה, אם כן נסגוד לרוחא דמבדר עננא. אמר ליה, נסגוד לרוחא. אמר ליה, ונסגוד לבר אינשא דסביל רוחא. אמר ליה, מילין את משתעי. אני איני משתחוה אלא לאור. הרי אני משליכך בתוכו ויבא אלוה שאתה משתחוה לו ויצילך הימנו. הוה תמן הרן קאים פלוג. אמר, מה נפשך? אם נצח אברהם אנא אמר מן דאברהם אנא, ואם נצח נמרוד אנא אמר דנמרוד אנא. כיון שירד אברהם לכבשן האש וניצול, אמרין ליה, דמאן את? אמר להון, מן אברהם אנא. נטלוהו והשליכוהו לאור ונחמרו בני מעיו ויצא ומת על פני תרח אביו. הה"ד (בראשית יב) וימת הרן על פני תרח וגו':
<h4>פרק י</h4>
שמות רבה פרשה ג פסקה א
ויאמר אנכי אלהי אביך
הה"ד (משלי יד) פתי יאמין לכל דבר וגו'. מהו פתי? נער, שכן בערביא קורין לנער פתיא. ד"א אין פתי אלא לשון פתוי, כמה דתימא (שמות כב) וכי יפתה איש. אמר רבי יהושע הכהן בר נחמיה, בשעה שנגלה הקב"ה על משה טירון היה משה לנבואה. אמר הקב"ה, אם נגלה אני עליו בקול גדול אני מבעתו; בקול נמוך, בוסר הוא על הנבואה. מה עשה? נגלה עליו בקולו של אביו. אמר משה, הנני, מה אבא מבקש? אמר הקב"ה, איני אביך אלא אלהי אביך. בפתוי באתי אליך כדי שלא תתירא, אלהי אברהם אלהי יצחק ואלהי יעקב. שמח משה ואמר, הא אבא נמנה עם האבות, ולא עוד אלא שהוא גדול שנזכר תחלה.
שמות רבה פרשה ג פסקה ז
ויאמר עוד אלהים אל משה כה תאמר לבני ישראל ה' אלהי אבותיכם
לך ואמור להם, בשמי שהוא מדת רחמים בו אני מתנהג עמהם בזכות אבותם. ותדע שעל אבות אברהם יצחק ויעקב אני אומר, הה"ד ה' אלהי אבותיכם אלהי אברהם אלהי יצחק ואלהי יעקב שלחני אליכם. וכששמע משה כך, שלא הזכיר אביו כשם שעשה בתחלה, אמר לפניו, רבש"ע יש חוטאים בשאול? אמר לו, לאו. אמר לפניו, לשעבר אמרת שמך על אבי ועכשיו סלקת אותו. אמר לו, בתחלה פיתוי פתיתי אותך, מכאן ואילך דברי אמת אני מדבר עמך.
<h4>פרק יא</h4>
מדרש רבה שמות פרשה ג פסקה א
ויסתר משה פניו
אמר, אלהי אבי עומד כאן ואיני מסתיר פני? ר' יהושע בן קרחה ור' הושעיא. אחד מהן אומר, לא יפה עשה משה כשהסתיר פניו, שאלולי לא הסתיר פניו, גלה לו הקב"ה למשה מה למעלה ומה למטה ומה שהיה ומה שעתיד להיות. ובסוף בקש לראות שנאמר, (שמות לג) הראני נא את כבודך. אמר הקב"ה למשה, אני באתי להראות לך והסתרת פניך, עכשיו אני אומר לך (שם) כי לא יראני האדם וחי; כשבקשתי לא בקשת. וא"ר יהושע דסכנין בשם ר' לוי, אף על פי כן הראה לו. בשכר ויסתר משה פניו, (שם) ודבר ה' אל משה פנים אל פנים; ובשכר כי ירא, (שם לד) וייראו מגשת אליו; ובשכר מהביט, (במדבר יב) ותמונת ה' יביט. ור' הושעיא רבה אמר, יפה עשה שהסתיר פניו. אמר לו הקב"ה, אני באתי להראות לך פנים וחלקת לי כבוד והסתרת פניך. חייך שאתה עתיד להיות אצלי בהר מ' יום ומ' לילה לא לאכול ולא לשתות ואתה עתיד ליהנות מזיו השכינה, שנאמר, (שמות לד) ומשה לא ידע כי קרן עור פניו. אבל נדב ואביהוא פרעו ראשיהן וזנו עיניהן מזיו השכינה שנאמר (שם כד) ואל אצילי בני ישראל לא שלח ידו, והם לא קבלו על מה שעשו?:
<h4>פרק יב</h4>
שמות רבה פרשה ג פסקה ד
ויאמר משה אל האלהים מי אנכי
א"ר יהושע בן לוי: משל למלך שהשיא את בתו ופסק ליתן לה מדינה ושפחה אחת מטרונית, ונתן לה שפחה כושית. אמר לו חתנו, לא שפחה מטרונית פסקת ליתן לי? כך, אמר משה לפני הקב"ה, רבון העולמים כשירד יעקב למצרים לא כך אמרת לו (בראשית מו) אנכי ארד עמך מצרימה ואנכי אעלך גם עלה? ועכשיו אתה אומר לי, לכה ואשלחך אל פרעה. לא אנכי הוא שאמרת לו, ואנכי אעלך גם עלה. ד"א מי אנכי. רבי נהוראי אומר: אמר משה לפני הקב"ה, אתה אומר לי, לך והוצא את ישראל. היכן אני משכינם בקיץ מפני החמה ובחורף מפני הצנה? מנין לי לספק במאכל ובמשתה? כמה חיות יש בהן? כמה מעוברות יש בהן? כמה תינוקות יש בהן? כמה מיני מזונות התקנת להם להחיות שבהן? כמה מיני רכוכין התקנת למעוברות? כמה קליות ואגוזין התקנת לתינוקות? והיכן פירושו של דבר זה? בשיר השירים, שנאמר (שיר א) הגידה לי שאהבה נפשי. אמר לו הקב"ה, מן חררה שהיא יוצאת עמהן ממצרים מספיק להן שלשים יום, אתה יודע איך אני עתיד להנהיגם. ד"א מי אנכי. אמר לפניו, רבש"ע היאך אני יכול ליכנס למקום לסטים ולמקום הורגי נפשות, הוי מי אנכי כי אלך אל פרעה? וכי אוציא את בני ישראל, מה זכות יש בידם שאוכל להוציאם? אמר לו הקב"ה, כי אהיה עמך; אין אומר אהיה עמך אלא למי שהוא מתיירא. וזה לך האות כי אנכי שלחתיך, ובדבר הזה תהיה ניכר שאתה שלוחי לפי שאהיה עמך וכל מה שתרצה אעשה אני. בהוציאך את העם ממצרים תעבדון את האלהים על ההר הזה; מה שאמרת, באיזה זכות אוציאם ממצרים? הוי יודע שבזכות התורה שהן עתידים לקבל על ידך בהר הזה הם יוצאים משם.
<h4>פרק יג</h4>
מדרש רבה שמות פרשה ג פסקה ו
ויאמר אלהים אל משה
אמר רבי אבא בר ממל: אמר ליה הקב"ה למשה, שמי אתה מבקש לידע? לפי מעשי אני נקרא. פעמים שאני נקרא באל שדי בצבאות באלהים בה'; כשאני דן את הבריות אני נקרא אלהים; וכשאני עושה מלחמה ברשעים אני נקרא צבאות; וכשאני תולה על חטאיו של אדם אני נקרא אל שדי; וכשאני מרחם על עולמי אני נקרא ה', שאין ה' אלא מדת רחמים שנאמר, (שמות לד) ה' ה' אל רחום וחנון; הוי אהיה אשר אהיה, אני נקרא לפי מעשי. ר' יצחק אומר: אמר לו הקב"ה למשה, אמור להם, אני שהייתי ואני הוא עכשיו ואני הוא לעתיד לבא; לכך כתיב אהיה שלשה פעמים. ד"א אהיה אשר אהיה רבי יעקב ב"ר אבינא בשם רבי הונא דציפורן אמר: אמר הקב"ה למשה, אמור להם, בשעבוד זה אהיה עמם ובשעבוד הן הולכין ואהיה עמם. אמר לפניו, וכך אומר אני להם? דיה לצרה בשעתה. אמר לו, לאו. כה תאמר לבני ישראל, אהיה שלחני אליכם. לך אני מודיע, להם איני מודיע. ד"א אהיה, רבי יצחק בשם רבי אמי אמר: בטיט ובלבנים הן עומדים ולטיט ולבנים הן הולכים. וכן בדניאל (דניאל ח) ואני דניאל נהייתי ונחליתי. אמר לפניו, וכך אני אומר להן? אמר לו, לאו, אלא אהיה שלחני אליכם. אמר ר' יוחנן: אהיה לאשר אהיה ביחידים אבל במרובים על כרחם שלא בטובתם כשהן משוברות שיניהן מולך אני עליהם. שנאמר (יחזקאל כ) חי אני נאם ה' אלהים אם לא ביד חזקה ובזרוע נטויה ובחמה שפוכה אמלוך עליכם. ד"א דאמר רבי ענניאל ב"ר ששון: אמר הקב"ה, לכשאני מבקש, אחד מן המלאכים שהוא אחד משלישו של עולם פושט ידו מן השמים ומגעת לארץ שנאמר (שם ח) וישלח תבנית יד ויקחני בציצית ראשי. וכשבקשתי, ג' מהן עשיתים יושבים תחת האילן שנאמר, (בראשית יח) והשענו תחת העץ. וכשאני מבקש, כבודי מלא כל העולם שנאמר, (ירמיה כג) הלוא את השמים ואת הארץ אני מלא נאם ה'. וכשבקשתי, דברתי עם איוב מן הסערה שנאמר, (איוב מ) ויען ה' את איוב מן הסערה. וכאשר אני מבקש, מתוך הסנה:
<h4>פרק יד</h4>
מדרש רבה בראשית פרשה פה פסקה ב
ויהי בעת ההיא
ולא היה צריך קרייה למימר אלא ויוסף הורד מצרימה, ומפני מה הסמיך פרשה זו לזו? רבי אלעזר ור' יוחנן. רבי אלעזר אמר: כדי לסמוך ירידה לירידה. רבי יוחנן אמר: כדי לסמוך הכר להכר. רבי שמואל בר נחמן אמר: כדי לסמוך מעשה תמר למעשה אשתו של פוטיפר; מה זו לשם שמים אף זו לשם שמים, דאמר רבי יהושע בן לוי: רואה היתה באסטרולוגין שלה שהיא עתידה להעמיד ממנו בן ולא היתה יודעת אם ממנה אם מבתה. הה"ד (ישעיה מז) מודיעים לחדשים מאשר יבואו עליך. ר' איבו אמר: מאשר, ולא כל אשר. ודכוותה (בראשית ב) ולא יתבשושו, והנחש היה ערום. לא היה צריך קרא למימר אלא (שם) ויעש ה' אלהים לאדם ולאשתו וגו'. ר' יהושע בן קרחה אמר: להודיעך מאיזה חטא קפץ עליהם אותו רשע; מתוך שראה אותן מתעסקין בדרך ארץ נתאוה להם. אמר רבי יעקב דכפר חנין: שלא להפסיק בפרשתו של נחש. ודכוותה (דניאל ד) ודי מהלכין בגוה יכל להשפלה, (שם ה) בלשצר מלכא, (שם ו) ודריוש מדאה. והיכן הוא אויל מרודך? רבי אלעזר אמר: כדי לסמוך רשע אל רשע, קוצץ לקוצץ, גיותן לגיותן. ר' שמואל בר נחמן אמר: כדי לסמוך הפסק מלכות להפסק מלכות. ודכוותה (שם ה) ביה בליליא קטיל בלשצר מלכא כשדיא ודריוש מדאה וגו'. והן הוא (שם ח) בשנת שלש למלכות בלשצר המלך? רבי הונא אמר: שלא יאמרו דברי פיוטין הם, כדי שידעו הכל שאמרו ברוח הקודש. רבנן אמרי: כדי לסרג על הספר כולו שאמרו ברוח הקודש. אף הכא נמי מתבעי מימר ויוסף הורד מצרימה, וכתיב וירד יהודה מאת אחיו. אמר, בואו ונפזר עצמנו, שכל זמן שאנו מכונסין השטר מצוי להגבות. אמר להם הקב"ה, עשרה בני אדם שנמצאו בגניבה אין אחד נתפס ע"י כולם? וכיון שנמצאו בגביע אמרו, (בראשית מד) האלהים מצא את עון עבדיך. אמר רבי יצחק: מצא בעל חוב מקום לגבות שטר חובו. אמר רבי לוי, כזה שהוא ממצה את החבית ומעמיד אותה על שמריה. רבנן אמרי: בואו ונפרנס עצמנו. לשעבר היה זקוק להשיאנו נשים ועכשיו הוא עסוק בשקו ובתעניתו, אינו בדין שיהא עסוק להשיאנו נשים. אמרו לו ליהודה, ולא את הוא הראש של כלנו? עמוד אתה ופרנס את עצמך. מיד, וירד יהודה: ירידה היא לו שנשא לגויה, ירידה היא לו שקבר את אשתו ובניו:
<h4>פרק טו</h4>
תלמוד בבלי מסכת סנהדרין דף קז/א
אמר רב יהודה אמר רב לעולם אל יביא אדם עצמו לידי נסיון שהרי דוד מלך ישראל הביא עצמו לידי נסיון ונכשל אמר לפניו רבונו של עולם מפני מה אומרים אלהי אברהם אלהי יצחק ואלהי יעקב ואין אומרים אלהי דוד אמר אינהו מינסו לי ואת לא מינסית לי אמר לפניו רבונו של עולם בחנני ונסני שנאמר בחנני ה' ונסני וגו' אמר מינסנא לך ועבידנא מילתא בהדך דלדידהו לא הודעתינהו ואילו אנא קא מודענא לך דמנסינא לך בדבר ערוה מיד ויהי לעת הערב ויקם דוד מעל משכבו וגו' אמר רב יהודה שהפך משכבו של לילה למשכבו של יום ונתעלמה ממנו הלכה אבר קטן יש באדם משביעו רעב ומרעיבו שבע ויתהלך על גג בית המלך וירא אשה רוחצת מעל הגג והאשה טובת מראה מאד בת שבע הוה קא חייפא רישא תותי חלתא אתא שטן אידמי ליה כציפרתא פתק ביה גירא פתקה לחלתא איגליה וחזייה מיד וישלח דוד וידרוש לאשה ויאמר הלא זאת בת שבע בת אליעם אשת אוריה החתי וישלח דוד מלאכים ויקחה ותבא אליו וישכב עמה והיא מתקדשת מטומאתה ותשב אל ביתה והיינו דכתיב בחנת לבי פקדת לילה צרפתני בל תמצא זמותי בל יעבר פי אמר איכו זממא נפל בפומיה דמאן דסני לי ולא אמר כי הא מילתא דרש רבא מאי דכתיב למנצח לדוד בה' חסיתי איך תאמרו לנפשי נודי הרכם צפור אמר דוד לפני הקדוש ברוך הוא רבונו של עולם מחול לי על אותו עון שלא יאמרו הר שבכם צפור נדדתו דרש רבא מאי דכתיב לך לבדך חטאתי והרע בעיניך עשיתי למען תצדק בדברך תזכה בשפטך אמר דוד לפני הקדוש ברוך הוא גליא וידיעא קמך דאי בעיא למכפייה ליצרי הוה כייפינא אלא אמינא דלא לימרו עבדא זכי למריה דרש רבא מאי דכתיב כי אני לצלע נכון ומכאובי נגדי תמיד ראויה היתה בת שבע בת אליעם לדוד מששת ימי בראשית אלא שבאה אליו במכאוב וכן תנא דבי רבי ישמעאל ראויה היתה לדוד בת שבע בת אליעם אלא שאכלה פגה דרש רבא מאי דכתיב ובצלעי שמחו ונאספו נאספו עלי נכים [ולא ידעתי] קרעו ולא דמו אמר דוד לפני הקדוש ברוך הוא רבונו של עולם גלוי וידוע לפניך שאם היו קורעין בשרי לא היה דמי שותת ולא עוד אלא בשעה שהם עוסקין בארבע מיתות בית דין פוסקין ממשנתן ואומרים לי דוד הבא על אשת איש מיתתו במה אמרתי להם הבא על אשת איש מיתתו בחנק ויש לו חלק לעולם הבא אבל המלבין פני חבירו ברבים אין לו חלק לעולם הבא אמר רב יהודה אמר רב אפילו בשעת חליו של דוד קיים שמנה עשרה עונות שנאמר יגעתי באנחתי אשחה בכל לילה מטתי בדמעתי ערשי אמסה ואמר רב יהודה אמר רב בקש דוד לעבוד עבודה זרה שנאמר ויהי דוד בא עד הראש אשר ישתחוה שם לאלהים ואין ראש אלא עבודה זרה שנאמר והוא צלמא רישיה די דהב טב והנה לקראתו חושי הארכי קרוע כתנתו ואדמה על ראשו אמר לו לדוד יאמרו מלך שכמותך יעבוד עבודה זרה אמר לו מלך שכמותי יהרגנו בנו מוטב יעבוד עבודה זרה ואל יתחלל שם שמים בפרהסיא אמר מאי טעמא קנסיבת יפת תואר אמר ליה יפת תואר רחמנא שרייה אמר ליה לא דרשת סמוכין דסמיך ליה כי יהיה לאיש בן סורר ומורה כל הנושא יפת תואר יש לו בן סורר ומורה דרש רבי דוסתאי דמן בירי למה דוד דומה לסוחר כותי אמר דוד לפני הקדוש ברוך הוא רבונו של עולם שגיאות מי יבין [אמר ליה] שביקי לך ומנסתרות נקני שביקי לך גם מזדים חשוך עבדך שביקי לך אל ימשלו בי אז איתם דלא לישתעו בי רבנן שביקי לך ונקיתי מפשע רב שלא יכתב סרחוני אמר לו אי אפשר ומה יו"ד שנטלתי משרי עומד וצווח כמה שנים עד שבא יהושע והוספתי לו שנאמר ויקרא משה להושע בן נון יהושע כל הפרשה כולה על אחת כמה וכמה ונקיתי מפשע רב אמר לפניו רבונו של עולם מחול לי על אותו עון כולו אמר כבר עתיד שלמה בנך לומר בחכמתו היחתה איש אש בחיקו ובגדיו לא תשרפנה אם יהלך איש על הגחלים ורגליו לא תכוינה כן הבא על אשת רעהו לא ינקה כל הנוגע בה אמר ליה כל הכי נטרד ההוא גברא אמר ליה קבל עליך יסורין קבל עליו אמר רב יהודה אמר רב ששה חדשים נצטרע דוד ונסתלקה הימנו שכינה ופירשו ממנו סנהדרין נצטרע דכתיב תחטאני באזוב ואטהר תכבסני ומשלג אלבין נסתלקה הימנו שכינה דכתיב השיבה לי ששון ישעך ורוח נדיבה תסמכני ופרשו ממנו סנהדרין דכתיב ישובו לי יראיך וגו' ששה חדשים מנלן דכתיב והימים אשר מלך דוד על ישראל ארבעים שנה בחברון מלך שבע שנים ובירושלים מלך שלשים ושלש שנים וכתיב בחברון מלך על יהודה שבע שנים וששה חדשים וגו' והני ששה חדשים לא קחשיב שמע מינה נצטרע אמר לפניו רבונו של עולם מחול לי על אותו עון מחול לך עשה עמי אות לטובה ויראו שונאי ויבושו כי אתה ה' עזרתני ונחמתני אמר ליה בחייך איני מודיע אבל אני מודיע בחיי שלמה בנך בשעה שבנה שלמה את בית המקדש ביקש להכניס ארון לבית קדשי הקדשים דבקו שערים זה בזה אמר עשרים וארבעה רננות ולא נענה אמר שאו שערים ראשיכם והנשאו פתחי עולם ויבא מלך הכבוד מי זה מלך הכבוד ה' עזוז וגבור ה' גבור מלחמה ונאמר שאו שערים ראשיכם ושאו פתחי עולם ויבא מלך הכבוד וגו' ולא נענה כיון שאמר ה' אלהים אל תשב פני משיחך זכרה לחסדי דויד עבדך מיד נענה באותה שעה נהפכו פני שונאי דוד כשולי קדירה וידעו כל ישראל שמחל לו הקדוש ברוך הוא על אותו העון.
<h4>פרק טז</h4>
תלמוד בבלי מסכת ברכות דף לא
אמר רב המנונא כמה הלכתא גברוותא איכא למשמע מהני קראי דחנה וחנה היא מדברת על לבה מכאן למתפלל צריך שיכוין לבו רק שפתיה נעות מכאן למתפלל שיחתוך בשפתיו וקולה לא ישמע מכאן שאסור להגביה קולו בתפלתו ויחשבה עלי לשכרה מכאן ששכור אסור להתפלל ויאמר אליה עלי עד מתי תשתכרין וגו' אמר רבי אלעזר מכאן לרואה בחברו דבר שאינו הגון צריך להוכיחו ותען חנה ותאמר לא אדני אמר עולא ואיתימא רבי יוסי ברבי חנינא אמרה ליה לא אדון אתה בדבר זה ולא רוח הקודש שורה עליך שאתה חושדני בדבר זה איכא דאמרי הכי אמרה ליה לא אדון אתה לאו איכא שכינה ורוח הקודש גבך שדנתני לכף חובה ולא דנתני לכף זכות מי לא ידעת דאשה קשת רוח אנכי ויין ושכר לא שתיתי אמר רבי אלעזר מכאן לנחשד בדבר שאין בו שצריך להודיעו אל תתן את אמתך לפני בת בליעל אמר רבי אלעזר מכאן לשכור שמתפלל כאלו עובד עבודה זרה כתיב הכא לפני בת בליעל וכתיב התם יצאו אנשים בני בליעל מקרבך מה להלן עבודה זרה אף כאן עבודה זרה ויען עלי ויאמר לכי לשלום אמר רבי אלעזר מכאן לחושד את חברו בדבר שאין בו שצריך לפייסו ולא עוד אלא שצריך לברכו שנאמר ואלהי ישראל יתן את שלתך: ותדר נדר ותאמר ה' צבאות אמר רבי אלעזר מיום שברא הקדוש ברוך הוא את עולמו לא היה אדם שקראו להקדוש ברוך הוא צבאות עד שבאתה חנה וקראתו צבאות אמרה חנה לפני הקדוש ברוך הוא רבונו של עולם מכל צבאי צבאות שבראת בעולמך קשה בעיניך שתתן לי בן אחד משל למה הדבר דומה למלך בשר ודם שעשה סעודה לעבדיו בא עני אחד ועמד על הפתח אמר להם תנו לי פרוסה אחת ולא השגיחו עליו דחק ונכנס אצל המלך אמר לו אדוני המלך מכל סעודה שעשית קשה בעיניך ליתן לי פרוסה אחת: אם ראה תראה אמר רבי אלעזר אמרה חנה לפני הקדוש ברוך הוא רבונו של עולם אם ראה מוטב ואם לאו תראה אלך ואסתתר בפני אלקנה בעלי וכיון דמסתתרנא משקו לי מי סוטה ואי אתה עושה תורתך פלסתר שנאמר ונקתה ונזרעה זרע הניחא למאן דאמר אם היתה עקרה נפקדת שפיר אלא למאן דאמר אם היתה יולדת בצער יולדת בריוח נקבות יולדת זכרים שחורים יולדת לבנים קצרים יולדת ארוכים מאי איכא למימר דתניא ונקתה ונזרעה זרע מלמד שאם היתה עקרה נפקדת דברי רבי ישמעאל אמר ליה רבי עקיבא אם כן ילכו כל העקרות כולן ויסתתרו וזו שלא קלקלה נפקדת אלא מלמד שאם היתה יולדת בצער יולדת בריוח קצרים יולדת ארוכים שחורים יולדת לבנים אחד יולדת שנים מאי אם ראה תראה דברה תורה כלשון בני אדם: בעני אמתך אל תשכח את אמתך ונתתה לאמתך אמר רבי יוסי ברבי חנינא שלש אמתות הללו למה אמרה חנה לפני הקדוש ברוך הוא רבונו של עולם שלשה בדקי מיתה בראת באשה ואמרי לה שלשה דבקי מיתה ואלו הן נדה וחלה והדלקת הנר כלום עברתי על אחת מהן: ונתתה לאמתך זרע אנשים מאי זרע אנשים אמר רב גברא בגוברין ושמואל אמר זרע שמושח שני אנשים ומאן אינון שאול ודוד ורבי יוחנן אמר זרע ששקול כשני אנשים ומאן אינון משה ואהרן שנאמר משה ואהרן בכהניו ושמואל בקוראי שמו ורבנן אמרי זרע אנשים זרע שמובלע בין אנשים כי אתא רב דימי אמר לא ארוך ולא גוץ ולא קטן ולא אלם ולא צחור ולא גיחור ולא חכם ולא טפש: אני האשה הנצבת עמכה בזה אמר רבי יהושע בן לוי מכאן שאסור לישב בתוך ארבע אמות של תפלה: אל הנער הזה התפללתי אמר רבי אלעזר שמואל מורה הלכה לפני רבו היה שנאמר וישחטו את הפר ויביאו את הנער אל עלי משום דוישחטו את הפר הביאו הנער אל עלי אלא אמר להן עלי קראו כהן ליתי ולשחוט חזנהו שמואל דהוו מהדרי בתר כהן למישחט אמר להו למה לכו לאהדורי בתר כהן למישחט שחיטה בזר כשרה אייתוהו לקמיה דעלי אמר ליה מנא לך הא אמר ליה מי כתיב ושחט הכהן והקריבו הכהנים כתיב מקבלה ואילך מצות כהונה מכאן לשחיטה שכשרה בזר אמר ליה מימר שפיר קא אמרת מיהו מורה הלכה בפני רבך את וכל המורה הלכה בפני רבו חייב מיתה אתיא חנה וקא צוחה קמיה אני האשה הנצבת עמכה בזה וגו' אמר לה שבקי לי דאענשיה ובעינא רחמי ויהיב לך רבא מיניה אמרה ליה אל הנער הזה התפללתי: וחנה היא מדברת על לבה אמר רבי אלעזר משום רבי יוסי בן זמרא על עסקי לבה אמרה לפניו רבונו של עולם כל מה שבראת באשה לא בראת דבר אחד לבטלה עינים לראות ואזנים לשמוע חוטם להריח פה לדבר ידים לעשות בהם מלאכה רגלים להלך בהן דדים להניק בהן דדים הללו שנתת על לבי למה לא להניק בהן תן לי בן ואניק בהן: ואמר רבי אלעזר משום רבי יוסי בן זמרא כל היושב בתענית בשבת קורעין לו גזר דינו של שבעים שנה ואף על פי כן חוזרין ונפרעין ממנו דין עונג שבת מאי תקנתיה אמר רב נחמן בר יצחק ליתיב תעניתא לתעניתא: ואמר רבי אלעזר חנה הטיחה דברים כלפי מעלה שנאמר ותתפלל על ה' מלמד שהטיחה דברים כלפי מעלה...
מדרש שמואל פרשה ב
וזכרתני בזכרים. ואל תשכח את אמתך בנקבות. ונתת לאמתך זרע אנשים. רבי יהושע דסכנין בשם רבי לוי אמר, זרע אנשים, שלא יהיו פניהם דומין לא לקוף ולא לסריס. דבר אחר, ונתת לאמתך זרע אנשים. אנשים חכמים, אנשים נבונים. היך מה דאת אמר, (דברים א, יג) הבו לכם אנשים חכמים ונבונים. אנשים נביאים היך מה דאת אמר, (במדבר יא, כו) וישארו שני אנשים במחנה. אנשים גדולים. היך מה דאת אמר, (שמואל א יז, יב) והאיש בימי שאול זקן בא באנשים. אנשים צדיקים. היך מה דאת אמר, (ישעיה ס, כא) ועמך כלם צדיקים. אמרו לחנה, למה את שואלת אנשים חכמים ונבונים ונביאים וגדולים וצדיקים? אמרה להן, שהן לשמו של הקב"ה. אמר ר' לוי: לאחד שהיה יושב ועושה עטרה למלך. עבר חד וחמתיה. אמר לו, מה אתה עושה? אמר לו, עטרה למלך אני עושה. אמר לו, כל מה שאתה יכול לקבוע בה אבנים טובות ומרגליות, קבע בה. למה? שהיא עתידה להנתן בראשו של מלך. כך אמרו לחנה, למה את שואלת אנשים חכמים ונביאים וגדולים וצדיקים? אמרה להן, שהן לשמו של הקב"ה:
ילקוט שמעוני שמואל א - פרק א - רמז עח
אמר רבי יהודה ברבי סימון: אמרה חנה לפני הקב"ה, רבש"ע, יש צבא למעלה יש צבא למטה, הצבא של מעלה לא אוכלים ולא שותים ולא פרים ורבים ולא מתים אלא חיים לעוה"ב, והצבא של מטה אוכלים ושותים ופרים ורבים ומתים ואינם חיים. ואיני יודעת מאי זו צבא אני. אם מצבא של מעלה אני, לא אהא לא אוכלת ולא שותה ולא מולידה ולא מתה אלא חיה לעולם. ואם מצבא של מטה אנכי, אהא מולידה ואוכלת ושותה. דבר אחר: חנה היתה עולה לרגל וראתה כל ישראל. אמרה לפניו, רבש"ע, כל הצבאות הללו יש לך ואין לי אחד בהם?
