<h1>ראב"ד על ספרא</h1>
<h2>ראב"ד על ספרא</h2>
<h3>ברייתא דרבי ישמעאל</h3>
<h3>ויקרא דבורא דנדבה</h3>
<h4>פרק א</h4>
<h4>פרק ב</h4>
<h4>פרשה ב</h4>
<h4>פרק ג</h4>
<h4>פרשה ג</h4>
<h4>פרק ד</h4>
<h4>פרשה ד</h4>
<h4>פרק ה</h4>
<h4>פרק ו</h4>
<h4>פרשה ה</h4>
<h4>פרק ז</h4>
<h4>פרשה ו</h4>
<h4>פרק ח</h4>
<h4>פרשה ז</h4>
<h4>פרק ט</h4>
<h4>פרשה ח</h4>
<h4>פרק י</h4>
<h4>פרשה ט</h4>
<h4>פרק יא</h4>
<h4>פרשה י</h4>
<h4>פרק יב</h4>
<h4>פרשה יא</h4>
<h4>פרק יג</h4>
<h4>פרשה יב</h4>
<h4>פרק יד</h4>
<h4>פרשה יג</h4>
<h4>פרק טו</h4>
<h4>פרק טז</h4>
<h4>פרק יז</h4>
<h4>פרשה יד</h4>
<h4>פרק יח</h4>
<h4>פרק יט</h4>
<h4>פרק כ</h4>
<h3>ויקרא דבורא דחובה</h3>
<h4>פרשה א</h4>
<h4>פרק א</h4>
<h4>פרשה ב</h4>
<h4>פרק ב</h4>
<h4>פרק ג</h4>
<h4>פרשה ג</h4>
<h4>פרק ד</h4>
<h4>פרק ה</h4>
<h4>פרשה ד</h4>
<h4>פרק ו</h4>
<h4>פרשה ה</h4>
<h4>פרק ז</h4>
<h4>פרשה ו</h4>
<h4>פרק ח</h4>
<h4>פרק ט</h4>
<h4>פרשה ז</h4>
<h4>פרק י</h4>
<h4>פרק יא</h4>
<h4>פרשה ח</h4>
<h4>פרק יג</h4>
<h4>פרשה ט</h4>
<h4>פרק יד</h4>
<h4>פרק יז</h4>
<h4>פרשה י</h4>
<h4>פרק יח</h4>
<h4>פרק יט</h4>
<h4>פרשה יא</h4>
<h4>פרק כ</h4>
<h4>פרשה יב</h4>
<h4>פרק כא</h4>
<h4>פרק כב</h4>
<h4>פרשה יג</h4>
<h4>פרק כג</h4>
<h3>צו</h3>
<h4>פרק א</h4>
(א) <b>צו </b>את אהרן אין צו אלא זירוז מיד ולדורות: בספרי נפקא לן זרוז דכתיב וצו את יהושע וחזקהו ואמצהו. ומיד ולדורות מפרש' נרות ושלוח טמאים כדאיתא בשלש עשרה מדות: אמר ר' שמעון וביותר צריך זרוז כל מקום שיש בו חסרון כיס. מפרש לה בספרי צו את בני ישראל ונתנו ללוים מנחלת אחוזתם. צו את בני ישראל ואמרת אליהם את קרבני לחמי. חוץ מאחד צו את בני ישראל כי אתם באים אל הארץ כנען זאת הארץ אשר תפול לכם בנחלה תזרזם בענין חילוק הארץ גם זו כמו כן יש בה זרוז וחסרון כיס: היא העולה על מוקדה:
(א) <b>ר' </b>יוסי הגלילי אומר מתוך שנאמר כל הנוגע במזבח יקדש כלומר ולמדנו ממנו דבר פסול אם עלה למזבח לא ירד: כלומר אפילו דברים שאינן ראויין לאישים כגון רובע ונרבע ומוקצה ונעבד וכיוצא בהן שאין פסולן בקדש. וכגון בשר קדשי קדשים ובשר קדשים קלים וכיוצא בהן וכל אותן השנויים במסכת זבחים פ' המזבח מקדש [פד.]. יכול אם עלו לא ירדו ת"ל כבשים פי' בפרש' ואתה תצוה כתיב כל הנוגע במזבח יקדש. וסמיך ליה וזה אשר תעשה על המזבח כבשים בני שנה וכו' מה כבשים של תמיד ראויין אף כל פסולין שעלו למזבח לא ירדו כשראויין למזבח פרט לשלא היו ראויים למזבח:
(א) ור' עקיבא דריש סמוכין מדכתיב בההיא פרשתא עולת תמיד מה עולה ראויה למזבח אף כל ראוי למזבח. פרט לאלה שכתבנו. ותרויהו ממעטי פסולין שאין פסולין בקדש ואיכא בינייהו עולת העוף פסולה מאן דאמר כבשים אבל עולת העוף לא כלומר כבשים הוא שאם היו פסולין ועלו לא ירדו כדכתיב כל הנוגע במזבח יקדש. וסמיך ליה כבשים: אבל עולת העוף פסולה אעפ"י שהיתה פסולה בקדש אם עלתה תרד:
(א) ור' גמליאל ור' יהושע דריש לה להא מילתא מהיא העולה על מוקדה על המזבח משמע היא העולה על המזבח בהוייתה תהא: על המזבח בין כשרה בין פסולה מ"מ בראוייה למזבח יצא דבר שאין פסולו בקדש שלא נראה למזבח: מיהו מר דריש ליה מעל מוקדה ומר דריש ליה מעל המזבח ואיכא בינייהו דם ונסכים פסולין שהן ראויין למזבח ואינן ראויין לאישים כדמפרש ואזיל והכי איתא בזבחים פרק המזבח מקדש [פג.]:
(א) <b>ר' </b>יהודה אומר זאת היא העולה. הרי אלו מיעוטין פרט לשנשחט' בלילה וכו': ר' שמעון אומר עולה אין לי אלא עולה כשרה וכו' ובזבחים פרק המזבח מקדש. ור' יהודה מאי טעמיה כלומר הרי אלו כמו כן פסילין בקדש דהא קדשי מחיים קדושת מזבח ומאי שנא הנך תלתא משאר פסולין היינו טעמ' דמרבינן להו משום דאשכחן בהו הכשר במקום אחד דתניא [שם פד:] מפני מה אמרו לן בדם כשר שהרי לן הוכשר בבשר יוצא הואיל וכשר בבמה (אמר) [טמא] הואיל והותר בצבור וכו'. ומיהו אריבוי דוזאת תורת העולה קא סמיך ומרבוייא מרבינן מאי דאית ליה הכשרא בדוכת' אחרינא:
(א) <b>חוץ </b>מבעל מום שהוא כשר בעוף. ואם עלה לא ירד ומפרש לה התם לא הכשיר ר' עקיבא אלא בדוקין שבעין הואיל וכשרין בעופות והוא שקדם הקדשן את מומן: ונרא' לי דלאו דוקא דוקין שבעין אלא הוא הדין לכל מין שאינו מחוסר אבר שכולם כשרין בעוף חוץ ממחוסר אבר: אמר חנינא סגן הכהנים דוחה היה אבא את בעלי מומין ומפרש התם דפליג את"ק דאמר מורידין בכל מומין מעל גבי המזבח: ואיהו סבר דוחה כלאחר יד אבל בידים לא: יכול אף הנסכים אם עלו לא ירדו ת"ל עולה פי' זאת תורת העולה. ור' שמעון סבירא ליה כר' יהושע בנסכים ופליג עליה בדם שהרי הדם כולל עצמו:
(א) <b>מנין </b>שאף הכבש מקדש את הראוי למזבח ת"ל ואל המזבח לא יעלו לריח ניחוח. על שאור ודבש קאמר ועל המעל' מבשר חטאת ואשם וממותר העומר ושתי הלחם דכתיב לא תקטירו ממנו אשה לה' כל שממנו לאישים הרי הוא בבל תקטירו ואם העלה לכבש מהם הוא לוקה דכתיב ואל המזבח לא יעלו זה הכבש שעולין בו למזבח ומדלענין מלקות כבש כמזבח לענין קדוש נמי כבש כמזבח ואם עלו למזבח המזבח מקבלן:
(א) <b>כלי </b>הקדש שניקבו בזמן שהן עושין כשהם שלימים מקדשין מפרש טעמא בפרק המזבח מקדש [פח.] שניהם מלאים סולת אין ממלאים אלא שלמים הכלים יהיו במילואן: וכולם אין מקדשין אלא בקדש פירוש כשהם במקום הכשרן מיהו אין מקדשין ליפסל. וילפינן לה להא מילתא מהא דתנן בסוכה [מח:] גבי מילוי כמעשהו בחול כך מעשהו בשבת אלא שהיו ממלאין חבית של זהב שאינה מקדשת אלא מן השילוח ומניחה בלשכה. ואם איתא דכלי שרת אין מקדשין כלל שלא במקומן לזעירי דאמר אין שיעור למים וכלי שרת נמי מקדשין ליפסל ביוצא ובלינה:
(א) <b>דברים </b>שאינן ראויין ליקרב בלילה כגון הקומץ והלבונה פי' שיהו נותנין ויהיו מתעכלין והולכין וכו' ומתרץ לה במנחות בפרק הקומץ רבה [כז:] שיהא נותנו עם בא השמש. מיהו אינו מתיר שיריים באכילה עד שיצית האור ברובן והכי איתא התם. ואע"ג דמרבינן להנך מזאת תורת העולה הני מילי לקליטה שאם נתנן מבעוד יום רגע אחד מתעכלין כל הלילה אבל ליתן אותם בתחלת הלילה לא דהא כתיב ביום צוותו את בני ישראל להקריב את קרבניהם חוץ מהקטרת איברים ופדרים שהתורה התירה אותם בלילה ממש:
(א) <b>אתה </b>אומר לכך נאמר כל הלילה שיהא נותנן כבא השמש והם מתעכלין כל הלילה אאיברים ופדרים קאי כלומר שמצוה הוא שיתן אותם על גבי המערכה מיד ויתעכלו כל הלילה או אינו אלא שבא להתיר שיהו מעלין אותם כל הלילה ואם לא נתנן בתחלת הלילה לומר שאין נפסלין בלינה עד שיעלה עמוד השחר כשהוא אומר ולא ילין חלב חגי עד בקר זהו האמור כלומר מכאן למדנו את זה דעד בקר הוא דלא ילין הא כל הלילה ילין לימד שאין מעלין אותן מן הארץ למזבח כל הלילה: הא מה אני מקיים כל הלילה מצוה שיהא מבא השמש ומתעכלין והולכין כל הלילה: מיהו אם לא נתנן עד סוף הלילה ובבקר לא נתעכלו מסדרן בשעת סדיר מערכה: ד"א אתה אומר לכך נאמר כל הלילה שיהא נותנן עם בא השמש וכו' ועל הקומץ ועל הלבונה והקטורת קאי שנותן להם כל הלילה לפסול מריבוייא או אינו אלא שבא להתיר שיהו מעלין אותם מן הארץ למזבח כל הלילה כעין איברים ופרדים דלא בעינן שיהא נותן עם בא השמש: כשהוא אומר לא ילין חלב חגי עד בקר זהו האמור לימד שיהו מעלין פי' בחלב לבדו הוא דאמר הכתוב שלא ילין עד הבקר הא כל הלילה ילין לימד שיהא מעלה איברים ופרדים מהארץ למזבח כל הלילה:
(א) <b>הא </b>מה אני מקיים כל הלילה כלומר עם ריבוי דתורת שאנו מרבים עמהם הקומץ והלבונה לכל הלילה אלא ודאי הוא נותנן עם בא השמש ומתעכלין כל הלילה אבל ליתן אותם מהארץ למזבח משחשכה כלל לא וחוזר ומסדרן על המערכה כדאיתא ביומא [מה.] ובמשנת תמיד [כט.]: כל הלילה מה ת"ל עד הבקר אלמא אם אינו ענין לעיכול איברים תנהו לעיכול הדשן לימד שיהו תורמין המזבח כל הלילה פי' דכתיב בתריה והרים את הדשן וארישא דפרשת' קאי דכתיב כל הלילה ומדכתיב עד בקר וסמיך ליה והרים שמע מינה לאגמורי לתרומת הדשן שהרי כל הלילה נכנס בכלל עד הבקר ומשום הכי זמנין דמקדמינן ליה קודם חצות דהיינו ברגלים כדאיתא ביומא: מיהו לענין הקטרת איברים ופדרים שפקעו בחצות תלייא מילתא דמחצות ואילך יצאו מידי מעילה דהא כל הלילה קאי אהקטרה וקאי אהרמה. ומקרא נדרש לפניו ולאחריו הילכך חלקהו חציו להקטרה וחציו להרמה: אבל לענין הרמה רחמנא רבי ליה זמנא מחצות מדכתיב עד הבקר והרים תן בקר לבקרו של לילה הוא החצות האחרון וכשנותנין לו עד בקר אחר מן הלינה נמצא שהוא נכנס בתוך החצות הראשון והכי איתא בזבחים פרק המזבח מקדש [פו:]: ומייתי לה במסכת יומא פרק א' [כ.]:
(א) <b>מנין </b>לראש מזבח הפנימי דהיינו אש של קטרת שלא תהא אלא ממזבח הראשון כלומר שלא מן הדיוט כמו שמביאין למזבח החיצון אם כבתה אש שלו ת"ל והאש על המזבח וכו': אש ומחתה ומנורה פי' מחתה של יום הכפורים ומנורה הדלקת הנרות ואעפ"י שאין אש מפורש במנורה ההדלקה באש שבידו: או כלך לדרך זו נאמר תן אש במזבח פנימי פי' דכתיב ואש המזבח תוקד בו שהרי דרשנו אותו לאש מזבח הפנימי להקטרת קטורת. ונאמר תן אש במחתה ומנורה מחתה דכתיב ולקח מלא המחתה גחלי אש מנורה דכתיב להעלות נר מה אש מזבח הפנימי ממזבח שהיא חוצה לו כלומר מן הסמוך לו שאין מזבח אחר חוצץ בינה לבינו אף מחתה ומנורה ממזבח שהיא חוצה לו דהיינו מזבח הפנימי שהוא קרוב להם ואין מזבח אחר חוצץ ביניהם והחיצון חוצה להם הוא: ת"ל אש תמיד וכו' אש שאמרתי לך שתבא תמיד דהיינו מנורה דכתיב להעלות נר תמיד לא תהא אלא ממזבח החיצון דהנך כולהו על מזבח העולה קיימי כדכתיב ברישא דפרשה והא דאמרינן בהדלקת הנרות שתהא ממזבח החיצון כשמצאן שרבו כולן קאמר אבל כבר שנינו דנס גדול נעשה במנורה בנר מערבי שנותן בה שמן כמדת חברותיה וממנה היה מתחיל ובו היה מסיים. אי נמי בנר מערבי עצמו שאחר שמשלים להדליק שאר הנרות ממנו מטיבו ומדשנו ומדליקו ממזבח העולה וכן היה עושה בכל ערב וערב: למדנו אש של מנורה פי' שנאמר בה תמיד אש מחתה מנין ודין הוא נאמר תן אש במזבח הפנימי וכו' כדאיתא במסכת יומא פרק טרף בקלפי:
<h4>פרק ב</h4>
(א) <b>מדו </b>מדתו שלא יהיו לא ארוכים ולא קצרים אלא בינוניים. בד שיהו של בוץ בד שיהו חדשים בד שיהו כפולים בד שלא ילבש עמהם בגדים אחרים הא מייתי לה בזבחים פרק ב' [יט:]: ובההיא גירסא גרסינן שיהא חוטן כפול ששה. אבל בירושלמי [יומא פ"ג ה"ג] גריס לה כלישנא דספרא ומפרש לה שיהו בגדים כפולין לכל אחד ואחד ומפיק טעמא מדכתיב ולבני אהרן תעשה כתנות לכל אחד תעשה כתנות: והא דאמרינן בד שיהו חדשים בד שיהו כפולים לאו ממשמעות' דבד נפקא לן אלא ה"ק בגדים שנאמר בהם בד צריכים שיהו של בוץ וצריכים שיהיו חדשים וצריכים שיהיו כפולים ומהם למצוה ומהם לעכב והכי מפרש לה במסכת זבחים [שם] של בוץ לעכובי חדשים למצוה ומדכתיב בהוצאת הדשן ופשט את בגדיו ולבש בגדים אחרים והוציא את הדשן ומאי אחרים פחותים מן הראשונים: צריך שיהיו חדשים כלומר שלא יהו שחוקים מיהו מדכתיב ילבש על בשרו מרבינן לקמן אפי' שחוקים בדיעבד כפולים נמי אם חוטן כפול ששה קאמר זהו לעכב אם לבגדים כפולים זהו למצוה: בד שלא ילבש בגדים אחרים פי' שלא ילבש יתור בגדים לומר שהרמת הדשן הרי היא כשאר עבודות: בד לא ילבש עמהם בגדי קדש דממין דידה קא ממעט אבל ילבש עמהם בגדי חול ת"ל בד מדכתיב בד יתירא דרשי' לכל הני: מה ת"ל ילבש להביא את המצנפת ואת האבנט כלומר שהרמת הדשן נעשת בשלשה בגדים של כהן הדיוט. ומיהו זהו בכתונת שהוא מלבוש גמור מדכתיב וילבש שאול את דוד את מדיו אבל המצנפת והאבנט אינם מלבושים אלא עטיפת הראש וחגור מתנים ולכך צריך לרבות מדכתיב ילבש: וכי זהו אבנטו של כהן גדול ביום הכפורים זהו אבנטו של כהן הדיוט והלא של כ"ג של בוץ לבדו כדכתיב ובאבנט בד יחגור ואבנט של כ"ה של כלאים תכלת וארגמן ותולעת שני ושש משזר: אם כן מה ת"ל ילבש אפילו הם שחוקים ובלבד שלא יהיו מקורעים והכי אית' בזבחים [שם]: ור' אי סביר' ליה דבעינן ארבעה בגדים נפקא ליה מהיכ' דנפקא ליה לר' שמעון כדאיתא בסמוך ואיכא למימר נמי דלא בעינן ארבעה בגדים כדכתיב ולבש את בגדי הבד בגדי קדש:
(א) <b>אם </b>כן למה נאמר מדו כמדתו כלומר מדו משמע בגד אחד ואם כן הוא כל הארבעה בגדים בכלל לכך אמר כי מדו בד ללמד כמדתו:
(א) <b>ומכנסי </b>בד יהיו על בשרו בא ללמד ולא רטיה על בשרו כלומר שאפילו רטיה עצמה חוצצת והמכנסים עצמן למה נפרטו לומר שלא יהא דבר אחר קודם למכנסיים כענין שנ' ביום הכפורים: ומכנסי בד יהיו על בשרו משמע יהיו כבר קודם הכתונת וכן בהרמת הדשן צריך להיות כן: ילבש לא דריש ליה ואיפשר דסבירא ליה כן דמפיק ליה לרבות השחוקים. אי נמי הא ממעטינן ולא רטיה על בשרו מדכתיב ילבש על בשרו הוא דממעטינן כלומר המלבוש יהיה על בשרו שלא תהא הרטיה חוצצת:
(א) <b>והרים </b>את הדשן אשר תאכל האש יכול עצים ת"ל עולה פי' יכול אפר העצים בלבד ת"ל עולה שאף מן העולה היה מרים. אי עולה יכול איברי עולה כלומר מן המאוכלים שכבר נשרפו כל צרכן הא כיצד חותה מן המאוכלות הפנימיות ויורד: ושמו בנחת מדלא כתיב והשליך כדכתיב במוראה ונוצה: ושמו כולו מדלא כתיב ושם אלמא צריך שישים את כולו אצל המזבח. ושמו שלא יתפזר פי' צוברו במקום אחד ולא יתננו בשנים או בשלשה מקומות כדכתיב ושמו משמע כולו כאחד: מנין שמחזירו למערכה ת"ל אשר תאכל האש את העולה על המזבח כלומר אפילו עיכולי עולה אתה מחזיר על המזבח:
(ב) <b>ומנין </b>אפילו לאיברים שפקעו מעל גבי המזבח קודם חצות שיחזיר ומועלין בהם לאחר חצות לא יחזיר ואין מועלין בהן ת"ל אשר תאכל האש כלומר עיכולי עולה אתה מחזיר בין פקעו בין לא פקעו אבל קודם חצות ואחר חצות נפקא לן מדכתיב כל הלילה והקטיר כל הלילה והרים כדאיתא ביומא [כ.] ובזבחים [פו:] פי' הא דאמרינן כל הלילה והקטיר דכתיב היא העולה על מוקדה על המזבח דהיינו הקטרה והא דאמרינן כל הלילה והרים אהאי קרא הוא דכתיב והרים את הדשן אשר תאכל האש את העולה וכו' דעל איברי עולה המאוכלים קאמר והרים כדדרשינן לעיל והא דאמרינן לעיל שיהיו מתאכלין כל הלילה התם בשלא נתאכלו ועדיין יש בהם ממש כדכתיב אשר תאכל האש את העולה פרט לאיברים שאינן מאוכלים ואם נתאכלו כל צרכם אפילו קודם חצות הרי הם דשן והם בכלל כל הלילה והרים את הדשן וכשאמרו עד חצות לא אמרו אלא באיברים שצורתן קיימת ולאחר חצות שפקעו ואינו רשאי להחזיר כבר נעשית מצותן ויצאו מידי מעילה והכי איתא בזבחים פרק המזבח מקדש [שם]:
(א) <b>ופשט </b>ולבש יכול כמצות יום הכפורים יהא פושט ולובש וכו' ובמסכת יומא [כג:] הכי גרסינן יכול יהא פושט בגדי קדש ולובש בגדי חול ת"ל בגדיו בגדים. מה בגדים שפושט בגדי קדש אף בגדים שלובש בגדי קדש. והכי פירושה יכול כמצות יום הכפורים שיש בה שינוי בגדים מבגדי פשתן לבגדי זהב ובגדים שהן ראויין לעבודה זו אינן ראויין לעבודה זו אף כאן יהא פושט מבגדים הראויין לעבודה זו ולובש בגדים שאינן ראויין לה ומאי ניהו מבגדי קדש לבגדי חול שהרי כהן הדיוט אינו ראוי לבגדי זהב כלל ת"ל בגדים מקיש וכו' מה בגדים שפושט שראויין למלאכתם פי' הראויים לעבודה אף בגדים שלובש ראויין למלאכתן כלומר לעבודת הדשן דהיינו מבגדי קדש לבגדי קדש אם כן למה נאמר אחרים פחותין מהן ר' אלעזר אומר אחרים והוציא את הדשן לימד על בעלי מומין וכו' קסבר ר' אלעזר הוצאת הדשן לאו עבודה היא כלל הילכך לא בעיא נמי בגדי כהונה:
(א) <b>והאש </b>על המזבח תוקד בו אמר ר' יהודה מנין להצתת אליתא וכו' פשוטה היא במסכת יומא פרק טרף בקלפי [מה.]:
(א) <b>ונאמר </b>בנרות בבקר פי' בהטבת נרות דכתיב והקטיר עליו אהרן קטורת סמים בבקר בבקר בהיטיבו את הנרות האי בבקר בבקר קאי אקטורת וקאי אהטבת נרות: מנין לעצי המערכה תחלה שיקבלו את כל העולות פי' אעפ"י שרבינו למעלה מערכה אחת על מזבח החיצון מנין שיהו כל העולות בין עולת מוספין בין עולת נדבה קריבה על גבי גדולה של תמיד: ת"ל עליה העולה פי' על כל העולת סתם קאמר: ומנין הקומץ והלבונה וכו' ת"ל והקטיר עליה כל הקטרות יהו עליה יכול אף הקטורת יהא ממנה פי' אש שהיה בכל יום מכניס ממזבח העולה לפנימי להקטרת קטרת יכול יהא נוטלו מן המערכה ת"ל ובער עליה וערך אחת עשה לה ואחת לקטרת: כלומר וערך עליה והקטיר עשה בה מערכה כדי להקטיר ותרויהו על האש על המזבח תוקד בו קיימו: ובער האש וערך האש ובמסכת יומא [לג.] נפקא לן מאש המזבח תוקד בו האמור למעלה ואנן נמי הא דרשינן להאי קרא לעיל להאש מזבח הפנימי שלא יהא אלא ממזבח החיצון מיהו תעביד לה מערכה בפני עצמה אכתי לא שמעינן מינה אלא מהכא הוא דנפקא לן ובמס' יומא [שם] כולה מילתא נפקא לן מההוא קרא ומהכא נפקא ולא פליגי מידי דהאי ובער עליה גלי אכולהו אישים האמורים בפרשה שהם מערכות בפני עצמן: ומאן דדריש וא"ו וה"א קא מרבה מערכות מהנך רבויי כולהו אהאי דרשא קא סמכי כדפרישינן:
(א) <b>ת"ל </b>עליה העולה אמרינן בפסחים [נח:] מאי תלמודא אמר רבא העולה עולה ראשונה פי' העולה משמע עולה מיוחדת והיא התמיד: עליה שלמים עליה השלם כל הקרבנות שלמים לשון השלמה והכי איתא בפסחים [שם]: אש תמיד אף בשבת תמיד אפילו בטומאה פי' אף בזמן שהתמיד קרב בטומאה איברים כמו כן יקרבו בטומאה. והכהנים הטמאים יסדרו את המערכה להקטירם עליה: ר' שמעון אומר בשעת מסעות מדשנין אותה פי' גורפין אותה מן הדשן ומן הגחלים שעליה שנאמר ודשנו את המזבח ובמסכת יומא בירושלמי פ' טרף בקלפי [ה"ו] גרסינן מה מקיים ר' יהודה ודשנו את המזבח וירוון כדכתיב ואכל ושבע ודשן:
(א) <b>ר' </b>יהודה אומר שתים מערכות בכל יום ושלשה ביום הכפורים וכו' וכולהו דריש להו מקראי ביומ' [מה]:
<h4>פרשה ב</h4>
(א) <b>תורת </b>המנחה לבית עולמים פי' לפי שנאמר בפרשה בחצר אהל מועד יאכלוה. ומשכן קרוי אהל מועד ומנין לבית עולמים כן לכך נאמר תורת המנחה לבית עולמים. זו אינה נוהגת בבמה כלל שאין קרב בבמה ליחיד אלא עולה ושלמים של נדבה והביא בזבחים בפ' בתרא [קיג.]. והתם ממעטי רבנן אפילו מנחה ונזירות שאעפ"י שהמנחה ישרות וכתיב איש כל הישר בעיניו אפילו הכי אין מנחה בבמה כדדרשינן הכא: נזירות נמי קא סברי רבנן חובה אעפ"י שתחלת הנזירות נדבה מ"מ קרבנות הנזירות הבאים בסוף חובה הם עליו: תורה אחת לכל המנחות שיהו טעונות שמן ולבונה פי' אפילו מנחת כהנים ומנחת כהן משיח אעפ"י שאין שיריהן נאכלין:
(א) <b>אם </b>מצינו שלא חלק הכתוב בין מנחת חוטא של ישראל בין מנחת חוטא של כהנים דמנחת חוטא של כהנים כמנחת חוטא של ישראל וכו':
(א) <b>הקרב </b>אותה כשרה ולא פסולה. פי' פסולה כשם שאינה קריבה כך אינה טעונה הגשה. אותה כולה כאחת פי' שתהא כולה בכלי אחד בשעת הגשה. בני אהרן ולא בנות אהרן פי' לא מעיקר ההגשה הוא ממעט אותם שהרי שנינו במנחות פרק כל המנחות [ס ] מנחת נשים טעונה הגשה אלא למעט בנות אהרן עצמן שאינן מגישות מנחתן. ולפי שמצינו בתנופה שהסוטה מניפה מנחתה על ידי עצמה בזמן שהיא (נהנת) [כהנת] לכך נאמר בני אהרן ולא בנות אהרן:
(א) <b>ר' </b>אליעזר אומר יכול יגישנה בדרומה של קרן או במערבה אמרת לאו וכו' פי' יגישנה באיזה קרן שירצה דהא כתיב לפני ה' במערב מפרש בסוטה [יד:]. היכן קיימת קסבר כולה מזבח בצפון קאי הילכך כותל דרומי של מזבח מכוון כנגד פתחו של היכל דהיינו לפני ה' בהדייא ולא מן הצדדין: ואת כל הלבונה והקטיר שילקט את הלבונה ויעלה לאישים פי' שעל ידי קמיצה הקומץ דלא כתיב בקומצו אלא מסולת ומשמן והכי איתא נמי בפרשת ויקרא:
(א) <b>יאכלו </b>שיאכלו עמה חולין ותרומה קודם אכילת המנחה יאכלו ובלבד שלא יאכלו המנחה אכילה גסה. ולקמן ממעטינן שלא יאכלו עמה חולין ותרומה בזמן שהיא מרובה כדי שלא יאכלו המנחה אכילה גסה או שמא יביאוה לידי נותר והא דאמרינן הכא שיאכלו עמה חולין ותרומה לא עמה ממש שהרי שיירי מנחות נכנסין בעזרת ישראל ואין מכניסין שם לא חולין ולא תרומה אלא עמה בסעודתה וזה במקומו וזה במקומו:
(א) <b>לאהרן </b>שלא במחלוקת ולבניו במחלוקת פי' בחלוקה כדכתיב לכל בני אהרן תהיה איש כאחיו וכאן הוציא אהרן מכלל בניו לומר שהוא בחלוקה אלא כל מה שירצה יטול אומר מנחה זו אני אוכל חטאת זו אני אוכל מיהו הראוי לחלוקה כגון חלות של עצרת וחלות של לחם הפנים וכן בשאר החלות של מנחות אינו נוטל הכל לעצמו ואם מחצה אינו נוטל [אלא] פחות מן המחצה שהרי אמרנו למעלה נוטל ארבעה או חמשה מלחם הפנים: ור' חולק בברייתא על זו המימרא ואומר מחצה לאהרן ומחצה לבניו ומפיק טעמא מדכתיב בלחם הפנים והיתה לאהרן ולבניו ואכלוהו במקום קדוש מ"מ בדבר שאינו ראוי לחלוקה כגון מנחה אחת או חטאת אחת ואשם אחד הוא נוטל כרצונו דלאו אורח ארעא למיתן ליה פלגא דמנחה או פלגא דחטאת. וכי הא מילתא איתא ביומא [יז:]. ובמסכת יומא בירושלמי [פ"א ה"ב]. מקשי ליה מנחה זו אני אוכל וכו' כאן נוטל את הכל וכאן נוטל מחצה. אמר ר' זעירא כאן ליחיד כאן לצבור:
(א) <b>מצות </b>תאכל מצוה. מפני שבאה לכלל היתר נאסרה וחזרה והותרה יכול תחזור להיתירה הראשון ת"ל וכו' כיוצא בו יבמה יבא עליה מצוה מפני שבאה לכלל היתר ונאסרה וכו' מפרש לה להא מילתא ביבמות בפרק החולץ [מ:]: מצות תאכל מפני שהיתה בכלל היתר רצה אוכלה רצה אינו אוכלה נאסרה משהוקדשה נקמצה חזרה והותרה יכול תחזור להיתירה הראשון רצה הכהן המקריב אוכלה רצה כהן אחר אוכלה ת"ל מצות תאכל מצוה על המרים והמקריב לאכלה מפני שהוא מקרא יתר דהא כתיב לא תאפה חמץ חלקם וכתי' במנחת המלואים ואכלוה מצות ולהכי תנא ביה קרא הכא לומר שמצוה על המקריב לאכלה:
(א) <b>יבמה </b>יבא עליה מצוה על היבם לייבם יותר מלחלוץ לפי שבתחלה היתה בכלל היתר רצה כונסה רצה אינו כונסה נאסרה וחזרה והותרה יכול תחזור להיתירה הראשון רצה מייבם רצה חולץ ת"ל יבמה יבא עליה מצוה לייבם:
(א) <b>מצות </b>תאכל מה ת"ל לפי שנאמר יאכלוה אין לי אלא כולה מנין אפילו מקצתה ת"ל תאכל אפילו כל שהוא פי' אילו נאמר והנותרת ממנה יאכלו אהרן ובניו מצות בחצר אוהל מועד יאכלוה ולא יאמר תאכל הייתי אומר אין חייבין על אכילתה חמץ אלא על מותר המנחה כולם ומנין אף על מקצתה ת"ל תאכל אפילו כל שהוא. פי' אילו נאמר והנותרת ממנה יאכל מצה:
(א) <b>תאכל </b>במקום קדוש יכול במחנה לויה ת"ל במקום קדוש היא לבדה שלא יאכלו עמה חולין ותרומה וכו' וכבר פירשתי אותה למעלה:
<h4>פרק ג</h4>
(א) <b>וכל </b>מעשה יחידי שבה מפרש במנחות פרק כל המנחות [נה:]. לאיתויי קיטוף קטפה בחמץ לוקה הקטוף הוא בשעה שמחלק העיסה והעריבה האמורה עם הלישה הוא כשעורבין את העיסה כשהי' שלימה כולה:
(א) <b>אלא </b>לאחר מתנה לאישים פי' לאחר הקטרת הקומץ ובשאר קדשים לאחר הקטרת אימורין: יכול אף הפסולה תהא בדין המחלוקת פי' כדי לקיים בה מצות שריפה כל אחד בחלקו המגיעו יכול אף חלוקה תהא פסולה: אי נמי חלקם פי' אפי' חלקוה קודם מתנת האישים יכול תהא פסולה שהרי נאמר חלקם מאישי: ת"ל היא פי' קדשי קדשים היא הרי היא בקדושתה:
(א) כחטאת וכאשם מה חטאת של חולין [וביום] ובידו הימנית מן החולין דכתיב והקריב אהרן את פר החטאת אשר לו משלו ולא משל צבור ולא משל מעשר שני: ביום כדי נסבה דמביום צוותו נפקא: בידו הימנית דבחטאת כתיב אצבע וילפינן ליה מאצבע דמצורע דכתיב ביה הימנית והכי איתא במנחות פרק התודה [פג.]: כאשם מה אשם אם נשחט שלא לשמו כשר דגבי חטאת כתיב ביה הוא בשחיטה בשעיר נשיא דדרשינן אם נשחט לשמו כשר ואם לאו פסול אבל אשם כתיב בה הוא בפרשת צו אלא לאחר הקטרת אימורין. אשם הוא והוא עצמו שלא הוקטרו אימוריו כשר והכי איתא בזבחים פרק א' [ז:]:
(א) <b>כל </b>זכר לרבות בעלי מומין למה אם לאכול הרי כבר אמור פי' בפרשת אמור אל הכהנים דכתיב לחם אלהיו מקדשי הקדשים ומן הקדשים יאכל. חק עולם לבית עולמים. לדורותיכם שינהג הדבר לדורות. כבר פירשתי לעיל לפי שנאמר כאן בחצר אהל מועד יכול לא יהא הדבר נוהג אלא באהל מועד לכך נאמר לחק עולם. ואילו נאמר זה בלבד הייתי אומר להביא דורות הבאים. ומכל מקום באהל מועד שבגלגל ומשכן שילה שהיה שם תקרה אלא שהיו בו יריעות מלמעלה. אבל בית עולמים אימא לא לכך נאמר לדורותיכם שינהג לדורות: מאישי ה' אין בהם לדורות אלא לאחר מתן האישים:
(א) ת"ל בהם עד שיבלע יש מפרשים אעפ"י שאין בו נותן טעם והיינו דאמרינן בחולין גבי זרוע בשלה זהו היתר הבא מכלל איסור ואמר רבא לא נצרכה אלא לטעם כעיקר כלומר טעם ששים דהיתר בשאר קדשים אסור מפני בליעת משה וגבי איל נזיר[מותר]. ואי קשיא לך הא דאמרינן בזבחים פרק דם חטאת [צז.] בשל קדשים וחולין או קדשי קדשים וקדשים קלים אם יש בהם בנותן טעם הרי הקלים נאכלין כאימורין וטעונין מריקה ושטיפה ופוסלין במגע וכו' אלמא בעינן בקדשים בנותן טעם: ההיא לא קשיא מידי דשאני איסור גיעול מגוף החתיכה דהתם ליתנהו בקדשים בעין אלא הקדרה היא שבלעה והקדרה היא שפלטה. ומשום הכי בעינן התם בנותן טעם ופוסלין במגע דקתני דאם יש בה בנותן טעם מקדושת הגיעול של קדשי קדשים אף היא נעשית כחתיכה של קדשי קדשים ופוסלת חתיכה אחרת במגע לומר שאם פסולה היא תפסל האחרת ואם כשרה היא תאכל האחרת בחמור שבה: והא דקתני ונפסלין במגע קאי אקדשים וחולין שאף החתיכה של חולין שנתבשלה בקדרה של קדשים הרי היא כחתיכה של קדשים לפסול במגע כקדשים:
<h4>פרשה ג</h4>
(א) <b>זה </b>קרבן אהרן ובניו יכול יהו אהרן ובניו מביאין כאחת את הקרבן כלומר יהו כולן שותפין בעשירית האיפה שלו ת"ל אשר יקריבו לה' כלומר כיון דכתיב זה קרבן אהרן ובניו למה לי למכתב תו אשר יקריבו וכו' אלא סמך קרבן לאהרן וקרבן לבניו אפי' הדיוטות צריכין עשירית האיפה כשהם מקריבין תחלה כדמפרש ואזיל: הא כיצד מיום שנמשח מביא עשירית האיפה עד עולם וזו היא מנחת חביתין שהיה מקריב כהן גדול בכל יום:
(א) <b>מה </b>סולת האמור (כאן) [להלן] במילואים חטים: מנחה הרי היא ככל המנחות של נדבה ללבונה ובפ' מנחת חוטא דרשינן להא מילתא מחטאת היא. מנחת כהן גדול שאינה באה על חטא טעונה לבונה:
(א) <b>אילו </b>אמר מחציתה בבקר ומחציתה בערב פשוטה היא ואיתא במנחות בפרק התכלת [נא.]:
<h4>פרק ד</h4>
(א) <b>על </b>מחבת מלמד שטעונה כלי פי' לפי שכתוב תופיני לומר שנאפת בתנור ותנור אינו כלי שרת כמו שפירשנו במנחת מחבת בפ' ויקרא לכך אמר שצריך לשננה כאן במחבת שהוא כלי: ובמנחות. [נ:] פליגי בה אם אופה ואח"כ מטגנה או איפכא ומפרשי לה לקמן. בשמן הוסיף לה שמן ואיני יודע כמה הרי וכו' מפרש לה במנחות פ' התכלת [נא.] דאי לקבוע לה שמן כיון דכתיב על מחבת הרי היא כמנחת מחבת וכולה ר' ישמעאל בנו של ר' יוחנן בן ברוקה. והכי קאמר עד שלא יאמר שמן יש לי בדין לרבות לה שמן מה טעם זו טעונה שמן ומנחת נסכים טעונה שמן. מה זו טעונה שלשה לוגין אף זו וכו':
(א) <b>או </b>כלך לדרך זו זו טעונה שמן ומנחת נדבה טעונה שמן וכו':
(א) <b>או </b>כלך לדרך זו דנין מנחת וכו' אלא הרי היא כמו כן בצבור אבל מנחת נדבה ומנחת חביתין לא יבאו לעולם בצבור שאין הצבור מתנדבין מנחה אפילו בקיץ המזבח: ובמנחות [נא.] גרסינן דנין י"גי"ל מי"גי"ל סימן יחיד גלל עצמה אינה טעונה יין וטעונה לבונה: דנין ת"חש"ט מת"חש"ט סימן באה שבת באה בטומאה וכאן בספרא חסר יין מי"גי"ל וחסר חובה מת"חש"ט. נחזור לדברינו כשראה ר' ישמעאל שאינה באה שמן להוסיף לה שמן על מנחת נדבתו איצטרך קרא ואמר בשמן להוסיף לה שמן והדר אמר ונהוי נמי כשמן להוסיף לה שמן ודילמא במנחת פרים ואילים שהם שני לוגין לעשרון שלישית ההין לשני עשרונים של איל וחצי ההין לשלשה עשרונים של פר. הדר אמר כשהוא אומר מנחת תמיד הרי היא כמנחת תמידין: ור' שמעון חלק עליו לומר שאינו צריך כיון דחזינן בשמן לרבות לה שמן אין לנו עוד ספק בדבר שתהא כמנחת פרים ואילים מפני שזו כולה אינה אלא עשרון ומנחת כבשים כמו כן כולה עשרון ומנחת פרים יותר הם מעשרון. ואי קשיא לך לדעת ר' ישמעאל בנו של ר' יוחנן בן ברוקה כיון דנפקא לן ממנחת תמיד בשמן מאי עביד ליה איכא למימר אי לאו דכתיב ביה בשמן דדרשינן ליה להוסיף לה שמן האי מנחת תמיד הוה אמינא לגופיה אתא שלא תפסוק ממנו לעולם כדאמרינן לעיל: והשתא דכתיב בשמן לרבות לה שמן דריש נמי הא:
(א) <b>תעשה </b>מורבכת מלמד שנעשית ברותחין כל צרכה פי' חולטין אותה במים רותחין כל צרכה ואח"כ מטגנין אותה במחבת ואופין אותה בתנור למר כדאית ליה ולמר כדאית ליה ואין לך רבוכה בתורה אלא זאת ושל תודה אבל שבמילואים כבר עברה שאין עושין רבוכה אלא במקום שנתפרשה: לפני המוספין. תביאנה קרא יתירה הוא תקריב אף (לפני) [לאחר] הנסכים והכי איתא נמי במסכת יומא [לג.]ומפרש טעמא ביומא עולה ומנחה וחביתין שם מנחה ומשום הכי קרב חביתין בתר מנחת נסכים ומנחת נסכים בתר חביתין: תופיני תאפה נא רבי אומר תאפה נוי ר' דוסא אומר תופיני רכה ובפ' התכלת מייתי לה להאי פלוגת' והכי איתא התם חביתי כהן גדול כיצד עושין אותם אמר ר' חייא בר אבא אמר ר' יוחנן אופה ואח"כ מטגנה ר' אסי אומר מטגנה ואח"כ אופה. אמר ר' חייא כוותיה דידי מסתברא דכתיב תופיני תאפה נאה. אמר רבי אסי כוותיה דידי מסתברא דכתיב תופיני תופנה נא. פי' מאן דאמר נאה שלא תשחיר באור ומפני שהיה אופה כל צורכה היה צריך ליזהר עליה שלא תשחיר ושמע מינה אופה ואח"כ מטגנה שאם היה מטגנה ואח"כ אופה כבר היתה משחרת משעת טיגונה שבמחבת של ברזל לעולם היא משחרת עם השמן: ומאן דאמר נא לומר תאפנה מעט כמו מצה נא האמור בפסחים שמע מינה מטגנה ואח"כ אופה ובשביל כן לא היה צריך לאפותה הרבה שכבר היתה נגמרת כולה בחליטתה ובטיגונה ובמעט היא נגמרת כולה: ולא שהיתה עתה נא אלא כל שאילו נאפה בתחלה בתנור ובשעת הוצאתה מן התנור עדיין היא נא ומכל מקום כיון שהוא מזהיר עליה לאפותה מעט שמע מינה כבר היא נגמרת על ידי הטיגון. וקשיא לי ודילמא מן הטיגון שעתיד לטגנה ולגמור בישולה על ידי הטיגון ולעולם אופה ואחר כך מטגנה. ואיכא למימר כיון דכתיב תופיני אלמא גמר בישולה על ידי האפיה ולא על ידי הטיגון. ואם לא שהטיגון קודם לאפייה באפיה מועטת לא נגמר אפייתה ר' דוסא אומר תופיני רכה אית ליה נא ואית ליה נאה פי' תהא אפויה כל צרכה אלא שתהא אפייתה כעין נא דהיינו רכה ואיפשר לרכה בזמן שהיא מושחרת בתנור והיינו נאה וממילא שמעינן דסבירא ליה אופה ואח"כ מטגנה דכיון דאית ליה נאה אם מטגנה ואח"כ אופה אי איפשר להיותה נאה ולא להיותה רכה בשעת אפייתה. ויש שגורסין לדברי ר' חייא בר אבא תופיני נא ולדברי ר' אסי תאפינה נאה ופי' נאה בישול נאה דהיינו אפוייה כל צרכה ושמע מינה מטגנה ואח"כ אופה ומשום הכי צריך שתגמור בישולה באפייתה שהרי אין שם עוד מלאכה אחר האפייה. ומאן דאמר נא סבר אופה ואח"כ מטגנה שאם היה מטגנה ואח"כ אופה ובאפיה עדיין נא מתי תגמר אפייתה. ומאן דאמר רכה אית ליה נא ואית ליה נאה פי' רוצה שתהא נאה בבישולה לאפותה כל צרכה ומ"מ שתהא נא. ולענין הקרמה דומה שהיה אופה ואח"כ מטגנה דלא משכחת לה רכה אחר שלש אפיות: וזאת הגירסה היא מיושבת בעיני יותר וכך מצאתי אותה בשקלים אתיין אלין פלוגתא מאן דאמר תופיני תאפנה נאה כמאן דאמר מטגנה ואח"כ אופה והוי כמו בישול נאה: מלמד שכופל אחת לשנים ואינו מבדיל פי' כופלה עד שתהא כפולה לבצוע ואינו בוצע לגמרי: ואני תמיה כיון שהתורה אמרה מנחת פתים אף על פי שאין בה קמיצה מאין לנו שאינן פתותות. וי"ל מפני שכתוב במנחת מחבת פתות אותה פתים ודרשינן בה אי פתים יכול יעשנה פירורין ת"ל אותה לפתים ואין פתיתה לפתים אלא רחמנ' קפיד עלה שלא לבצוע אותה יותר מדאי וכיון דמנחת כהנים ומנחת כהן משוח אין בהן קמיצה נמצאת שבירת הפתים שלא לצורך ומשו' הכי כופלה עד שהיא קריבה כדי לקיים בה מצות פתים ומשמרה שלא תשבר משום דכתיב אותה: אי מה אהרן מביא רבוכה אף בניו יהיו מביאין רביכה ת"ל זה: נראה לי דלא ממעט אלא רביכה בלבד אף במחבת ותנור לא ממעט לה שהרי הוקשו אהרן ובניו לצד אחד ונתמעטו מצד אחר ושדינן מיעוטה לרביכה והקישא למחבת ותנור והטעם מפני שהמחבת נוהגת במנחת נדבה והרביכה אינה נוהגת אלא במין אחד שבתורה בלבד משום הכי שדינן מיעוטה לרביכה בלחוד:
<h4>פרק ה</h4>
(א) <b>מלמד </b>שהוא קודם לכל אדם פי' להיותו כהן גדול תחת אביו: כולה אמרה ר' יהודה מפ' לה במנחות בפ' התכלת [נא:] לדעת ר' יהודה שלימה היתה קרבה ושלמה בין הערבי' שלא נאמר מחציתה אלא כשהיא באה בחייו אבל משל יורשין אמר הכתוב משל בניו יעשה אותה:
(א) <b>ר' </b>שמעון אומר משל צבור היא באה שנאמר חק עולם משל עולם תהא: ולפי הגרסה הכתובה כך נראה לי דיליף ר' שמעון חק עולם דהכא מחק עולם דכתיב בלחם הפנים והתם כתיב מאת בני ישראל ברית עולם והאי דקא אמרי' ממי שהברית שלו הכי קאמר ממה שנתנו בני ישראל למי שהברית שלו: כליל להקטרה כלומר גמרה להקטרה שתהא כולה מוקטרת:
(א) <b>אין </b>לי אלא מנחת חובתו אמנחת חביתין קאי והכי קאמר אילו לא נאמר וכל מנחת כהן וכו' הייתי אומר מנחת חובתו היא כמו כן אבל למנחת נדבתו לא שמענו לכך נאמר וכל מנחת כהן כליל תהיה וכו': מה ת"ל וכו' אף מקצתה פי'  אם יאכל כזית ממנה שעובר בלא תעשה ת"ל תהיה ואפי' כל שהו וכו': אין לי אלא העליונה בכלל תקטר והתחתונה בלא תאכל מנין ליתן את האמור זה בזה וכו' פי' שיהא עובר על חובתו בלא תאכל ושיהא חייב להקטיר כל מנחת נדבתו. וא"ת נאמר בה כליל תהיה אפי' כן אני אומר שתהא נשרפת על בית הדשן אבל על גבי המערכה כעין הקומץ לא לכך הוצרכו ללמד מן העליונה שנאמר בה כליל תקטיר: ר' אליעזר אומר כל שבכליל ליתן לא תעשה על אכילתו פי' להביא כהן או זר שאכל מן האימורין או מן העולה ודריש ליה מוכל לא תאכל והכי איתא במנחות פ' ואלו מנחות [עד:] ומייתי לה במס' מכות פ' אלו הן הלוקין [יח.]:
<h4>פרשה ד</h4>
(א) <b>זאת </b>אינה נוהגת בבמה כדפרישנא והכי איתא בזבחים פ' בתרא [קיז:]: אין לי אלא חטאות החיצונות וכו' שהן נאכלות הפנימיות שאינם נאכלות מנין ודין הוא ומה קדשי הקדשים ששוה לחטאות החיצונות למריקה ושטיפה פי' כדנפק' לן מדכתיב קדשי קדשים לא שוו להם לכבוס נפקא לן לקמן מדמה ולא מדם קדשי קדשים. חטאות הפנימיות שלא שוו לחיצונות למריקה ושטיפה פי' לפי שאינן נאכלות ואם נפל מרוטבן על הכלי די להם כדי געלה מפני שהן כחטאת הפסולה שהכתוב ממעטה ממריקה ושטיפה דכתי' ומורק ושוטף במים כל זכר בכהנים יאכל אותה והכי איתא לקמן אינו דין שלא ישוו לכיבוס ת"ל תורת החטאת:
(א) <b>יכול </b>אף חטאת העוף תלמוד לומר זאת. ובזבחים פ' דם חטאת [צב:] אמרינן ומה ראית לרבות חטאת הפנימיות אעפ"י שאינן נאכלות וממעט חטאת העוף אעפ"י שנאכלת. אמר רב יוסף [יאכלנה לזו] ולא לאחרת בנאכלת מיעט הכתוב דהיינו חטאת העוף. ופרכינן אלא זאת למה לי אי לאו זאת הוה אמינא אורחי' דקרא הוא: זהו שאמרנו בפרש' נשיא לרבות כל החטאות שלא תהא שחיטתן אלא בצפון כדדרשינן התם כשהוא אומר תשחט לרבות שעירי ראשי חדשים וכו' וכשהוא אומר תשחט לרבות חטאת מצורע שאינה אלא מכפרת: ר' אליעזר אומ' מכאן לעולת חובה שלא תהא שחיטתה אלא בצפון לפיכך תלה כאן שחיט' החטאת בשחיטת עולה ללמד על עולת חובה שהיא דומה לחטאת שבאה חובה ולקבוע בה בצפון: והרי הוא בא ללמד על החטאת ונמצאת למדה הימנה. קדש קדשים אף זבחי שלמי צבור קדשי קדשים: ומה עולה נשחטת בצפון. ונראה לי דאי לאו ההוא היקשא מהכא לא שמעי' ולא מידי דמהיכא תיתי דזבחי שלמי צבור מיקרו קדשי קדשים. אבל השתא דקיימ' לן דהוקשו לעולה מה עולה קדשי קדשים אף זבחי שלמי צבור קדשי קדשים לכל דבר ליום וללילה ולזכרי כהונה ולמעילה. ולענין צפון נמי מתרבו מהכא דכתי' קדש קדשים: היא פרט לתודה ולאיל נזיר פי' אעפ"י שאינן נאכלין אלא ליום ולילה מכל מקום קדשים הם לכל דבר שאין בהם מעילה ונאכלים לזרים הילכך לענין צפון נמי כשאר קדשים נינהו:
(א) <b>הכהן </b>המחטא אותה פרט לטבול יום פי' מחטא מכפר כדמתרגמינן דמכפר בדמה. ואלו אין ראויין לכפר בדמה ומשום הכי אינם אוכלין ממנה: וכי מאין באת כלומר מהיכן הייתי מכשיר אותה שהוצרך הכתוב למעט אותה מכלל שנא' ודם זבחיך ישפך לימד על הניתנין במתן ארבע שנתנן במתנה אחת כפר: שומע אני אף חטאת שניתן דמה למטה תהא כשרה שהרי לשון שפיכה אינו אלא ליסוד דכתיב ואת כל דמו ישפוך אל יסוד מזבח העולה:
(א) <b>והד"ה </b>שנתנין למטה ואם נתנן למעלה לא הורצו שהרי לא נתרצו להיתר. אף הניתנין למעלה אם נתנם למטה לא הורצו (שי"ש מה"ן קר"ב למט"ה) אעפ"י שכתוב ודם זבחיך ישפך דמשמע דמרבה להו כדפרישי'. תאמר בעליונים אם נתנם למטה לא הורצו שיש מהן קרב למטה דהיינו שירים: הפנימיים יוכיחו שיש מהם קרב בחוץ דהיינו שיריים ואם נתנם בתחלה בחוץ לא הורצו הואיל ורוב דמיהן עיקרן בפנים תאמר בעליונים שהרי קרבנות מזבח החיצון ממרקן והכל בחוץ ויש מהם למטה אם נתנם למעלה תהא כשרה. ת"ל אותה וכו':
(א) <b>כל </b>אשר יגע בבשרה יקדש יכול אעפ"י שלא בלעו וכו' בזבחים פ' דם חטאת [צח.] פריך למה לי למיכתב במנחה ולמה לי למיכתב בחטאת והתם מפרש דמצרך צריכי:
<h4>פרק ו</h4>
(א) <b>ר' </b>שמעון אומר אעפ"י שהיתה לה שעת הכושר ונפסלה אין דמה טעון כבוס מפרש בזבחים [צג.]. טעמא דר' שמעון דכתי' אותה וכתיב מדמה לאיתויי אפי' היה לה שעת הכושר ור' יעקב סבר אותה למעוטי תרומה ממריקה ושטיפה שאין צריך אחר ההגעלה אלא המריקה בלבד דהיינו שכשוך בצונן אבל שטיפה יתירתא ששוטפין אותו אחר השפשוף בתרומה אינו צריך. ומדמה אתא למעוטי חטאת פסולה שהיתה לה שעת הכושר. כשר להיות טעון כיבוס כי הוא הדם שנתקבל בכלי וניתז מידו של מזה עד שלא הזה טעון כבוס משהזה אינו טעון כבוס מפרש לה בזבחים [צג:]. עד שלא יצאה הזאה מתחת ידו ניתז ממנו על הבגד טעון כיבוס אבל משיצאה הזאה מידו ניתז מן השיריים שבאמצע אין טעון כיבוס לפי שהשיריים שבאמצע אינן ראויין להזאה כדדרשי' בסדר ויקרא בפ' כהן משוח:
(א) <b>נשפך </b>על הרצפה ואספו משום דאינו ראוי להזאה הואיל ולא נתקבל בכלי. מן הצואר מן הקרן ומן היסוד אינו טעון כבוס. ואשר יזה מדמה ולא שכבר הוזה:
(א) <b>מה </b>בגד ראוי לקבל טומאה אף כל ראוי לקבל טומאה פרט לעור עד שלא הופשט דברי ר' יהודה פי' שהעור שלא הופשט אינו ראוי לשום מלאכה אבל משהופשט ראוי לקבל טומאה על ידי מחשבה שאם חשב עליו לעזבו כמות שהוא הרי הוא מקבל טומאה מיד: ר' אליעזר אומר וכו' שאני מרבה את העור משהופשט ת"ל בגד מה בגד מיוחד דבר המקבל טומאה וראוי לכבוס אף כל דבר המקבל טומאה וכו' והעור אף משהופשט עדיין אינו מקבל טומאה עד שיחשב עליו: ובזבחים [צד.]. פריך מאי בינייהו אמר אביי מטלניות שאין בהן שלש על שלש איכא בינייהו חוץ מן העור שהופשט ומשום הכי פריך פלוגתא אחריתי מאי ניהו: וקשיא לי להוי פרט וכלל ונעשה כלל מוסף על הפרט ואתרבו כל מילי דהא לא דרשינן כעין הפרט אלא בכלל ופרט וכלל. ונראה לי משום דהאי אשר יזה עליה לא בכלל אתא אלא לגופיה איצטריך שאין טעון כבוס אלא מקום הדם כדדרשי' לעיל וכלל שהפרט צריך לו הוא מיהו אשר יזה קרא יתירא הוא ודרשינן ביה נמי ריבויא לעור עד שלא הופשט לר' יהודה ולשאר בגדים המקבלים טומאה לר' אליעזר וכיון דכלל שהפרט צריך לו הוא אין דנין אותו בכלל ופרט דהיינו מפרט הצריך לכלל השנוי בשלש עשרה מדות שאין דנין אותו בכלל ופרט:
(א) <b>כיצד </b>הבגד שיצא חוץ לקלעים נכנס ומכבסו במקום קדוש נטמא הבגד חוץ לקלעים בעוד שהדם עליו היה שאינו רשאי להכניס בגד טמא לעזרה ולכבסו בחוץ אינו רשאי כיצד יעשה קורעו ונכנס ומכבסו במקום קדוש. ובזבחים [צד:] פריך אמאי קורעו בגד אמר רחמנא יכבס והא לאו בגד הוא דמשייר בה מעפורת במקום הדם ומכניסו לפנים ומכבסו דכיון דקרע ליה רובא בטיל ליה טומאה מדאורייתא מיהו כיון דאיכא כדי מעפורת במקום הדם בגד יכבס קרינא ביה:
(א) <b>כלי </b>חרס שבשל בו חטאת שיצא חוץ לקלעים נוקבו ונכנס ושוברו וכו' ובזבחים [צה.] פריך כלי אמר רחמנא והאי לאו כלי הוא דנקיב ליה בשורש קטן דעדיין כלי הוא בכמה דברים כדאיתא במס' שבת בפרק המצניע [צה:]. כלי נחושת שבשל בו חטאת שיצא חוץ לקלעים נכנס וממרקו ושוטפו מבפנים ובזבחים [צד:] נפקא לן טעמא מדכתי' ואם בכלי נחושת וא"ו יתיר' מוסף על ענין ראשון וכתי' על הכבוס במקום קדוש: פוחתו מפרש לה התם דרציף לה מרציף שלא נתבטל לגמרי מתורת כלי שהרי יכול לתקנו ביד:
<h4>פרק ז</h4>
(א) <b>מנין </b>לרבות שאר מיני מתכות ת"ל ואם בכלי ואם קא דריש:
(א) <b>בושלה </b>מלמד שמבשל ושונה ומשלש. באחרונה מורקו ושוטפו פי' באחרונה כשיגיע זמן הנותר שאינו ראוי לבשל בו עוד משום גיעול הנותר אז מגעילו ומורקו ושוטפו: וכן בכלי חרס באחרונה שוברו כדכתי' אשר תבושל בו ישבר. ואם בכלי נחושת מוסף על ענין ראשון. אי נמי היקשא הוא ובושלה דכלי נחושת קרא יתירא הוא ומיניה קא דרשינן: ר' טרפון אומר אם בשלו בו חטאת היום מבשל בו שלמים בו ביום נמצא כל הגיעול של חטאת פולט בכל השלמים. וכיון שאין בשלמים בנותן טעם מן החטאת הרי החטאת בטל בשלמים והקלים נאכלין בתורת קלים לשני ימים ולילה אחת. ועוד שלא ישלם זמן השלמים הללו מבשל בו שלמים אחרים ונמצא מאריך עליו מיום ליום ובתוך זמן השלמי' יכול לבשל בו חטאת ובלבד שיבשל שלמים אחר השלמים בו ביום: וחכמים אומרים עד זמן אכילה מריקה ושטיפה מפרש לה בזבחים [צז.]. ממתין לה כל זמן אכילה והדר עביד מריקה ושטיפה פי' שאם יגעיל אותו בתוך זמן אכילה אין צריך מריקה ושטיפה כמו שפירשתי לר' טרפון הואיל ועדיין לא נאסר הגיעול: וחכמים לא סביר' להו הא דר' טרפון משום דחיישינן שמא לא יגיע הבישול השני למקום הראשון אי נמי כדי שלא יקל במריקה ושטיפה: והא דאמר ר' טרפון ברגל והוא הדין אפי' כל ימות השנה נמי מצי למעבד הכי אלא אורחא דמילתא קאמר משום דברגל שכיח שלמים ואיפשר דמשכחת ביה כל יום ויום גיעול: השפוד והאסכלה מגעילן בחמין במס' ע"ז [עז.]. פריך ליה מגיעולי גוים דבעי ליבון. ומתרץ לה משום דגבי קדשים כלי זה עושה גיעול לחבירו ומשום הכי מקילין בהו וסגי להו בהגעלה דמדינא אפי' הגעלה נמי לא צריך אלא משום חששא בעלמא מצרכי להו כדפרישנא. אי נמי משום מעלה בקדשים כדאמרן:
(א) <b>להכשיר </b>את כל המים אפילו מי גשמים דלא בעינן מים חיים ק"ו למי כיור מפרש לה בזבחים [כב.]. ק"ו למים הראויין למי כיור קא סבר מי כיור מי מעין הם אבל מי כיור עצמן לא דמים שאין להם שם לווי בעינן:
(א) <b>אין </b>לי אלא בעל מום קבוע בעל מום עובר מנין וכו' בזבחים פרק טבול יום [קב.]. פריש כלפי לייא.  אמר ר' ששת איצטריך סד"א הוא, ומה טמא כמה דלא טהר לא אכיל אף האי נמי לא ליכול קמל"ן: קדשי קדשים מה ת"ל שיכול אין לי טעונה מריקה ושטיפה אלא חטאת בלבד מנין לרבות קדשי קדשים ת"ל קדש קדשים. יכול שאני מרבה אף התרומה וכו' ת"ל אותה למעוטי תרומה ור' יהודה סבר דאפילו קדשים קלים נמי טעונין מריקה ושטיפה מאי טעמא כתיב קדש קדשים קדש קדשים אין קדשים קלים לא. הדר כתיב אותה אלא ודאי למעוטי תרומה אלמא קדשים קלים נמי בעו מריקה ושטיפה. ור' שמעון אותה לכדאמרן כשרה ולא פסולה. היא למעוטי נמי תודה ואיל נזיר אעפ"י שהן נאכלין ליום ולילה כקדשי קדשים ור' יהודה לא מפיק להאי היא מאי דריש ביה. ונראה לי דקא ממעט מינה כשרה ולא פסולה ואפי' היתה לה שעת הכושר ונפסלה כר' שמעון אי נמי כיון דאותה מיבעי ליה תרומה כשרה ולא פסולה נפקא ליה מהיא והוא שלא היה לה שעת הכושר כר' יעקב. והא דממעטי' תרומה ממריקה ושטיפה דוקא משטיפה יתירתא שאחר המריקה דבקדשים מגעילין וממרקין פי' משפשפין בצונן ואח"כ שוטפין בצונן. ובשאר איסורין ממרקין בהגעלה אבל אין צריך שטיפה אם יש בהם נותן טעם הרי הקלים נאכלין כחמורין ואין טעונים מריקה ושטיפה ואין פוסלין במגע. נ"א ונאכלין במגע ואם אין בהם נותן טעם אין הקלים נאכלין כחמורין ונפסלין במגע ואין טעוני' מריקה ושטיפה: ומנין לרבות כל הקדשים ת"ל וכל: קשיא לי דנהוי בכלל ופרט ואין בכלל אלא מה שבפרט ונר' לי דקסבר אשר יובא כללא והוי כלל ופרט וכלל ואין אתה דן אלא כעין הפרט מה הפרט מפורש בחיצונים אף כל חיצונים פרט לפנימים שהוציאן לחוץ או שהכניסן לפני לפנים שלא פסלן אי נמי קסבר ר' עקיבא כל כללא וכל ריבויא: וכי האי גוונא איכא בבבא קמא סוף פרק שור שנגח את הפרה:
<h4>פרק ח</h4>
(א) <b>אין </b>לי אלא חטאת זכר. נקבה מנין וכו' בזבחים פ' כל הזבחים [פב.] מפיק לה להא מילתא דהא כולהו חטאות נקבות נינהו חוץ משעירי נשיא וקרא בנקבה קא מיירי כדכתי' אשר יובא את דמה. אלא הכי קתני אין לי אלא חטאת נקבה חטאת זכר מנין כגון שעיר נשיא ת"ל וכל חטאת אשר יובא לרבות של צבור כגון שעירי ראשי חדשים ושעירי הרגלים שהן בחוץ:
(א) <b>מקום </b>שאין המחשבה פוסלת וכו' נפקא לן מואם האכל יאכל ביום השלישי בפרש' קדושים שלישי שיהא מקום המחשב עליו בשלש בדם ובבשר ובאימורין. כלומר כל מה שיוציא מהן לאותו מקום יפסל לפיכך אם יחשוב בהם להוציא לאותו מקום פוסלו במחשבה והיינו חוץ אבל בפנים אם יכניס בו בשר כשר דדם אמר רחמנא ולא בשר הילכך אם יחשב בו להכניסו שם כשר:
(א) <b>אמר </b>ר' אליעזר נאמר כאן לכפר ונאמר להלן ואת פר החטאת ואת שעיר החטאת אשר הובא את דמם לכפר בקדש מה להלן שכבר כפר וכו': ר' יהודה אומר הנכנס שוגג כשר פירוש אעפ"י שכפר והכי איתא פ' כל הזבחים שנתערבו [פג.]. ואני מסופק מה השוגג אם נאמר שוגג שהוא סבור שהוא ראוי לפנים או נאמר ישוגג שהוא סבור שהמשנה חוץ לפנים אינו פוסל:
(א) <b>ת"ל </b>כל בקדש באש תשרף באש כל פסולי המוקדשין באש ישרפו וכל דכתי' ברישא דקרא קאי אסיפיה:
(א) <b>בית </b>שמאי אומרים הכל ישרף בפנים אעפ"י שאין מכניסין שאר טמאים לעזרה ולא אפי' דבר שנטמא מכל מקום האי רחמנא רבייה שהרי הוא בכלל וכל קדש ישרף: ובית הלל אומרי' הכל ישרף בחוץ חוץ ממה שנטמא בולד הטומאה אסור להכניסו לעזרה כדכתיב ואם לא יכבס ובשרו לא ירחץ כו' הרי שעל כבוס בגדיו לוקה והלא הוא נטמא בנבלה ובגדיו נטמאו בו בספרא ובספרי בפ' אחרי מות ומשום הכי כל בשר קדש שנטמא ישרף בחוץ הואיל ובשאר טמאים יש להם איסור הטומאה אבל הנטמא בולד הטומאה בפנים הואיל וטומאתו קלה ובמקדש היתה אין מטריחין אותו לצאת שהרי מן הדין כולן שריפתן בקדש שאין דומין לשאר טמאין אלא מפני חומר שאר טומאות גזרו עליהם לשרפן בחוץ וכיון שזה נטמא בולד הטומאה ובפנים לא גזרו עליו להוציאו לחוץ ואיפשר כמו כן שאם רצה להוציאו ולשרפו בחוץ אין מניחין אותו ובהא סבירא להו כר' עקיבא דאמר מקום טומאתו שם שריפתו: ר' יהודה אומר בית שמאי אומרים הכל ישרף בפנים חוץ ממי שנטמא באב הטומאה בחוץ גם הוא הולך על הדרך שפירשנו לר' מאיר אליבא דבית הלל דמן הפרה כולן שריפתן בקדש אלא מפני חומר אב הטומאה וטומאתו שהיתה בחוץ גזרו עליו שלא יכניסנו בפנים: וב"ה כדפרשינן לדעת ר' מאיר:
(א) <b>ר' </b>אליעזר אומר נטמא באב הטומאה מדבר תורה אסור להכניסו לפנים אבל בנטמא בולד הטומאה אפילו בשאר דברים מדבריהם אסור להכניסו לפנים אבל לא מן התורה הילכך בפסול בקדש צריך להכניסו לפנים: והא דאמרי' לעיל דעל כבוס בגדים לוקה איפשר דטומאת בגדיו לא חשיב כשנטמאו בולד הטומאה אלא כיון שהיא טומאת חיבורין כמי שנטמאו בנבלה עצמה. ר' עקיבא אומר משום טומאתו שם שריפתו ר' עקיבא לא פליג בין אב הטומאה לולד הטומאה אלא כיון דחטאת שנכנס דמה לפנים פסול ולפנים הוא מיניה ילפינן לכל שפיסולו בקדש הילכך לגבי טומאה נמי אם נטמא בפנים שריפתו בפנים ואם נטמא בחוץ שריפתו בחוץ והכי איתא בפרש' הן לא הובא את דמה ועיקרה דהאי פלוגתא בשקלים פרק בתרא ובגמ' מפרש עלה אבל לא כל הצורך: כל שטעון שריפה ליתן לא תעשה על אכילתו אוכל דרישא דקרא קא דריש:
(א) <b>ר' </b>יוסי הגלילי אומר אין הענין הזה מדבר בפסולי חטאת החיצוניות אלא בפרים הנשרפין כמצותן בפנים ליתן לא תעשה על אכילתן ולומר על פסוליהן שנשרפין לפני הבירה שאותן שאין נשרפין כמצותן חוץ לשלש מחנות הן נשרפין וכאן הוא אומר בקדש באש תשרף משמע ששריפתן בקדש אלא ודאי בפסוליהן קא מיירי שהן נשרפין בבית הבירה: אמרו לו מנין לחטאת שנכנס דמה לפנים שתהא פסולה אמר להם הן לא הובא את דמה וכו' דכתיב בפרש' המילואים כדאיתא התם. ופסולי קדשים ששריפתן בקדש מהכא נפקא לן שהרי פסולין כתובים כאן וכמו שאמרנו ולימד על פסוליהן שנשרפין לפני הבירה וכתי' וכל כדדרשינן לעיל. ולעבור על אכילתן בלא תעשה נפקא לן מלא יאכל [כי] קדש הם כל שפיסולו בקדש ליתן לא תעשה על אכילתו כדאית' בפסחים [כד.]:
<h4>פרשה ה</h4>
(א) <b>תורה </b>אחת לכל האשמות ואשם מצורע שיהא דמו למטה מן הסקרא וכי מאין יצא אשם מצורע שצריך לפרט בו ולכתוב תורה בשבילו כדי לרבות שהרי כל האשמות מאשם סתמא נפקא ליה ולא הוצרך תורה לרבות אלא אשם מצורע בלבד ומנין מכלל שנ' באשם מצורע כי כחטאת האשם הוא לכהן:
(א) <b>אי </b>מה חטאת ניתן דמה למעלה על קרנות וכו' אף אשם מצורע יהא ניתן למעלה ת"ל תורת האשם קדש קדשים וכו' במקום אשר ישחטו את העולה ישחטו את האשם ואת דמו יזרוק על המזבח לרבות כל האשמות ואשם מצורע שיהא דמו ניתן למטה במקום העולה כלומר לרבות אשם מצורע כשאר קדשים שיהא דמו ניתן למטה וכו': ומנין לדם האשם שנתערב בדם השלמים שיזרק ת"ל קדש קדשים וכו' הא מילתא כבר נפק' לן בסדר ויקרא בפ' עולה מדכתי' דם כדאיתא התם. והא דתניא הכא גבי אשם משום דבעי ר' שמעון לאיפלוגי כשנתערבו חיים דאמר שניהם ישחטו בצפון וכו' והאי פלוגתא לא שייכא בעולה שנתערבה בשלמים כלל לפי שאין מקטירין ואין אוכלין את הנקטרים. והלא שלמים טעונים תנופה פי' אימורי שלמי יחיד וחזה ושוק שלהם אמרו לו אין מביאין קדשים לבית הפסול פי' כי השלמים נאכלין לכל אדם לשני ימים ולילה אחד ועכשו שנתערבו באשם מיעט את אוכליהם ומיעט זמן אכילתן:
(א) <b>ר' </b>אליעזר אומ' מנין לעולת צבור שלא תהא אלא בצפון לפי שלא נתפרש צפון אלא בעולת נדבה של יחיד בפרש' ויקרא אבל לעולת חובת יחיד לא למדנו ולמדנוה למעלה מבמקום אשר תשחט העולה וכו' ועדיין לעולת יחיד למדנו לעולת צבור לא למדנו לכך הוצרך לומר כאן במקום אשר ישחטו את העולה לקבוע מקום לעולת צבור: קדש קדשים לרבות זבחי שלמי צבור שלא תהא שחיטתן אלא בצפון: וקשיא לי והא דרשינן ליה לעיל מחטאת. ואיכא למימר הכם למצוה הכא לעכב: והוא פרט לתודה ואיל נזיר וכו' אע"ג דהוו שלמים כוותייהו ונאכלין ליום אחד כוותייהו:
(א) <b>יכול </b>אעפ"י שלא שחטן בצפון ת"ל הוא. ובפרשת עולה קאמרי להכשיר בסמיכה ולפסול בצפון. ואמרי' מכשיר אני בסמיכה שאין הסמיכה נוהגת בכל העולת ופסול בצפון שהצפון נוהג בכל העולת. וכאן לא נוכל לומר כך מפני שכל האשמות טעונין סמיכה פי' כמו שהם טעונין צפון אלא לפי שהוקשו כל האשמות לעולה לענין צפון כשם שהצפון מעכב בעולה מן הטעם שנתפרש בו כך הוא מעכב באשם ומשום הכי שרינן עיכובא לצפון וקולא לסמיכה:
(א) <b>אמרו </b>לו [לא] אם אמרת בחטאת שניתן דמה למעלה תאמר באשם שניתן דמו למטה פי' ויש לנו ללמוד אותו מעולה שדמה למטה כמותו ואל יוכיח עליו חטאת שדמה למעלה: אמר להם הפסח יוכיח וכו' כלומ' מעתה נלמוד אותו מפסח שהוא בא חובה כמותו ופסול שלא לשמו ואל יוכיח עולה ושלמים שהן באים בנדר ונדבה:
(א) <b>אמרו </b>לו הפסח נאמר בו הוא. ובזבחים פרק א' [י.] הכי גרסינן אמר להם פסח יוכיח אמרו לו מה לפסח שזמנו קבוע אמר להם חטאת תוכיח אמרו לו חזרנו חלילה חזר ר' אליעזר ודן דין אחר חטאת נאמר בה היא אמרו לו חטאת נאמר בה היא בשחיטה לפיכך אם שחטה שלא לשמה פסולה אבל אשם לא נאמר בו הוא אלא לאחר (זריקת)הקטורת אימורין והוא עצמו שלא הוקטרו אימוריו כשר: והמדרש הזה סרס את הדברים מפני שכבר הוא מפורש במקום אחר:
<h4>פרק ט</h4>
(א) <b>פרט </b>לעולת הקדש דברי ר' יהודה מפרש לה (במנחות) [בזבחים] פרק טבול יום [קג.]. פרט למתפיס עולתו לבדק הבית דקדושת הבית עלה על העור ומפקיעו מיד הכהן לפי שאין הכהן זוכה בו מחיים: ר' יוסי בר' יהודה אומר אף פרט לעולת הגר מפרש לה התם פרט לעולת הגר שמת שאין לו יורשים שאין לה בעלים מביא בדמי העור צרכי עולה למנחת נסכיה. עולת איש אין לי אלא עולת איש עולת גרים נשים ועבדים מנין וכו' נראה לי דהאי עולת גרים נמי דמרבינן הכא עולת הגר שמת ואין לו יורשים קאמרי' ופלוגת' היא אדר' יוסי בר יהודה דאע"ג דלית ליה השתא בעלים מעיקר' מיהא עולת איש היא וקא מרבינן לה מעור העולה:
(א) <b>לא </b>אם אמרת במזבח שלא זכה במקצתו פי' שלא מצינו עור קרב במזבח תאמר בכהנים שזכו במקצת העור פי' בעור העולה וכיון שזכו במקצתו זכו בכולו בק"ו: ר' אומר כל עיקר לא הוצרך אלא לעור העולה כלומר שאר קדשי קדשים דין הוא שיהו עורותיהם לכהנים מפני שהעור הולך בכל מקום אחר הבשר שהרי הנשרפין כולן נשרפין אגב עורם והנאכלין לכהנים אם רצו הכהנים כמו כן נאכלין על גב עורם שלא מצינו שחייבה תורה הפשט לחטאת ואשם ושלמי צבור וכיון שיכולים לאכלם עם עורותיהם אם רצו להפשיטן מפשיטין והעורות שלהם אבל העולה אין עורה כבשרה שהבשר כליל למזבח והעור טעון הפשט ולא נדע למי יהיה העור לכך הוצרך לפרש לכהן יהיה: עור העולה אשר הקריב לכהן לו יהיה פרט לטבול יום שאין ראוי להקרבה שיכול לא יחלקו בבשר כמו שאמרנו למעלה שהבשר לאכילה והם אינם ראויין לאכילה ואעפ"י שהם ראויים לאכלה בערב כיון שבשעת זריקה אינן ראויין אינן חולקין. והכי איתא בזבחים פ' טבול יום [צח:]. ונפקא ליה מדכתי' הכהן המקריב את הדם השלמים ואת החלב מבני אהרן לו תהיה שוק הימין למנה: אבל העור שאינו לאכילה וכו':
<h4>פרק י</h4>
(א) <b>מנין </b>לאומר הרי עלי מנחת מאפה שלא יביא מחצה חלות ומחצה רקיקין ת"ל כל המנחה אשר תאפה בתנור וכל נעשה במרחשת וכו' וכל מנחה בלולה בשמן פי' זהו מנחת הסולת. וחריבה מנחת חוטא. מה וכל האמור להלן שני מינים פי' שני מיני מנחות שהרי אין מביא מהם מנחה אחת שלא מצינו מנחה חציה במרחשת וחציה סולת אף כל האמור למעלה במנחת מאפה שני מיני מנחה כלומר מה שנתפרש בה ומאי ניהו חלות ורקיקין שני מיני מנחה הוא אבל לא מנחה אחת. הנה כי מנחת מאפה לבדה היא בשני מינין מה שאין כן בשאר מנחות כי מנחת מרחשת ומנחת מחבת אינן באות אלא חלות ומנחת הסולת אינה באה אלא סולת והקיש הכתוב מנחת מאפה לשתי המנחות הללו למנחת מרחשת ולמנחת הסולת מה אלו שני מיני מנחות אף במנחת מאפה שני מיני מנחות ומאי ניהו חלות ורקיקין ואם יכולין שניהן לבא במנחה אחת הרי אין כאן שתי מנחות. ור' יהודה דורש זה הענין בפרשת מנחה מקרבן קרבן אחד היא מביא וכו' ומפרש במנחות [סג:] איכא בינייהו דיעבד לר' יהודה כשרה ולר' יוסי בר' יהודה פסולה. ת"ל תנור מה תנור וכו' לכך שינה הכתוב במרחשת ומחבת להקישן לתנור:
(א) <b>יכול </b>לו לבדו פי' לקומץ ולמקטיר ת"ל לכל בני אהרן. יכול לכל המשמר כולו ת"ל המקריב וכו' וכל השמועה פשוטה היא ומייתי לה בקדושין פרק ג' [נג.]:
<h4>פרשה ו</h4>
(א) <b>ומניין </b>לעשות זמן בבמה בזמן באהל מועד פי' נותר שאין הקדשים נאכלין בבמה אלא בזמן שהם נאכלין באהל מועד ת"ל זבח השלמים יוצא כשר בבמה שלא נאמרה בה במזבח לבד כדכתיב וזרק הכהן את הדם על מזבח ה' פתח אהל מועד ומהכא נפקא לן שהזר כשר בבמה כהן על מזבח ה' ואין כהן בבמה והכי איתא לקמן בפרשת שחוטי חוץ  ובזבחים מפיק לה מוזרקו הכהנים את הדם על המזבח סביב:
(א) <b>אם </b>על תודה מלמד שהתודה נשחטת לשם תודה ולשם שלמים דהכי אמר רחמנא תודת שלמיו שדי על תודה אבל שלמים לא ישחוט לשם תודה דכתיב זאת. ומיהו אם שחטן לשם תודה כשרים אלא שלא עלו לבעלים לשם חובה:
(א) <b>תורת </b>זבח השלמים אם על תודה מה שלמים טעונין סמיכה ונסכים וכו' מפני שיצתה תודה לידון בדבר חדש פי' בלחם מה שאין כן בשלמים:
(א) <b>מה </b>שלמים באין מן המעשר פי' בזמן שפירש בשעת הנדר כדאיתא לקמן: ובמנחות פרק התודה [פב.] מפיק לה מקראי דאתו שלמים [שם] שם ממעשר דכתי' וזבחת שלמי' ואכלת שם וכתיב במעשר ונתת הכסף בכל אשר תאוה נפשך כו' ואכלת שם לפני ה' אלהיך מה להלן מן המעשר וכו' מה שלמים לא פירש מן המעשר אינו מביא אלא מן החולין דכיון שנדר סתם נעשה עליו חובה כבר:
(א) <b>ומנין </b>ללחמה מן המעשר פי' כגון שפירש תודה ולחמה או אפי' פירש תודה מן המעשר ולחמה מן החולין והכי מפרש לה פ' התודה [פא:] והטעם הוא שהלחם בכלל התודה והוא טפל לתודה:
(א) <b>ת"ל </b>שלמים אשר יקריב והקריב על זבח התודה חלות נראה לי מריבויא דקרא קאמר דהא והקריב קרא יתירא הוא אלא לאקשויי לחם לזבח השלמים כלומר החלות יהו קריבות על תודה אם למעשר מעשר אם לחולין לחולין. והשתא הוא דקרא מפרש ואזיל כדפרישנא דתודה באה מן המעשר לחם נמי בא מן המעשר. ומעיקרא מהדר מנין ללחם שבא מן המעשר בשום ענין ותודה הוקשה לשלמים ושלמים ילפינן שם שם ממעשר אבל לחם מנא לן ונותיב לה קרא כמו שהשלמים מהני בהו פי' מעשר אף לחם נמי מהני ליה פי' מעשר ומייתי לה דרשא דכתיב יקריב והקריב כדפרשי' לעיל. הדר קאמר כיון דרבי רחמנא הקרבה ללחם אפי' מן המעשר מעתה אפילו אמר הרי עלי תודה סתם ולא פירש לחמה מן המעשר פי' לא הוא ולא לחמה לא פי' מן המעשר יכול יביא מן המעשר ומשום דקרא בעי למימר בסמוך אמר הרי עלי תודה מן החולין ולחמה מן המעשר שאעפ"י שפירש לחמה לא יביא אלא מן החולין להכי נקט לא פירש לחמה מן המעשר. אבל מכל מקום לא היא ולא לחמה לא פירש מן המעשר. יכול יביא מן המעשר ת"ל שלמים אשר יקריב והקריב על זבח התודה חלות הלחם נמי הוקש לזבח שלמים מה שלמים בעי פירוש אף לחם נמי בעי פירוש הדר אמר ואם פירש תודה מן החולין ולחמה מן המעשר הרי פי' מן המעשר. יכול יביא מן המעשר ת"ל שלמים אשר יקריב והקריב על זבח התודה. בזמן שאמר הרי עלי תודה מן החולין יביא לחמה מן המעשר ואעפ"י שפירש לחמה מן המעשר כלומר ממקום שמביא הזבח משם מביא הלחם. וזה שפירשנו תחלה שהלחם גלל התודה ואין התודה גלל הלחם. ואם יחשוב החושב הרי הדבר הלמד בהיקש חוזר ומלמד בהיקש בשלמים שהתודה הוקשה לשלמים והלחם הוקש לתודה. נשיבהו שלא הוקש הלחם לתודה אלא לשלמים שנקראו זבח כדכתיב והקריב על זבח השלמים וכו':
(א) <b>יכול </b>יביא מחיטי מעשר שני ת"ל שלמים אשר יקריב מה שלמים מן הלקוח בכסף מעשר אף לחם מן הלקוח וכו' ושם במנחות פ' התודה [פא:] פליגי אמוראי עלה דהא מילתא דאיכא מאן דאמר לא שנו אלא מחיטי מעשר שני לא יביא אבל מחיטים הלקוחים מכסף מעשר שני יביא. וחד אמר אפי' מחטים הלקוחים מכסף מעשר שני לא יביא ומפרשי טעמייהו התם דמאן דאמר יביא קא סבר מה שלמים שאין גופן מעשר אף תודה ולחמה אין גופה מעשר והני דלקוחים בכסף מעשר שני אין גופן מעשר. ומאן דאמר לא יביא סבר מה שלמים אינם מן מעשר אף לחם אינו מן מעשר והני דלקוחים בכסף מעשר הרי הן מן מעשר. והשתא למאן דאמר לא יביא לחמה מן המעשר היכי משכחת לה. ר"ל כגון שלקח [בכסף] מעשר שני חטים לצורך לחמי תודה דמעיקרא לא חיילה קדושת מעשר עלייהו אבל אם לקח חטים לצורך מעשר שני ואח"כ רצה להביא מהם לחמי תודה לא יביא דהואיל ומן המעשר הם כבר נעשה גופו של מעשר:
(א) <b>פסח </b>שהוא בא בחובה אינו בא אלא מן החולין וכו' במנחות פ' התודה [פב.] פריך ופסח גופיה מנא לן תניא ר' אליעזר אומר נאמר פסח במצרים ונאמר פסח לדורות מה פסח מצרים לא בא אלא מן החולין שהרי לא היה שם עדיין לא מעשר שני ולא שום הקדש אף פסח האמור לדורות אינו בא אלא מן החולין דכתיב ועבדת את העבודה הזאת בחדש הזה שיהו כל עבודות חדש זה בזה. הרי עלי תודה הרי עלי שלמים הואיל והם באין חובה שהרי משנדר מצוה עליו להביא לא יביא אלא מן החולין ונסכים מ"מ לא יבאו אלא מן החולין אפילו אמר הרי עלי שלמים ונסכיהם מן המעשר לפי שהנסכים לא הוקשו לשלמים כמו שהוקשו לחמי תודה:
<h4>פרק יא</h4>
(א) <b>מהו </b>אומר אם על תודה יקריבנו והקריב. פי' והקריב קרא יתירא הוא ודרשינן ליה נמי על תודה שחילופה ותמורתה קריבה מיהו אין טעונות לחם אלא אחת שיקריב ראשונה מדכתיב יקריבנו: ואע"ג דפשטיה דקרא לאו אלחם קאי אלא על זבח השלמים שהזכיר בפסוק ראשון אם יביא אותו על הודאת נס שצריך שיביא עמו לחם: מיהו דרשינן מינה שהאחד הוא עיקר הקרבן ולא השנים מדכתיב יקריבנו ולא כתיב יקריב. הילכך אין השני טעון לחם הואיל ואינו עיקר הקרבן:
(א) <b>והקריב </b>על זבח לחייב על כל זבח וזבח. פי' שאם אמר הרי עלי תודה יביא לחם ארבעים חלות עם כל אחת ואחת. והדין הוא ומה במקום שמיעט בלחם ריבה בכבשים פי' בעצרת שאינו מביא אלא שתי הלחם על שני כבשים כאן שריבה בלחם אינו דין שירבה בכבשים שיביא זה הלחם על כמה כבשים ת"ל והקריב על זבח וכו':
(א) <b>מה </b>ת"ל בשמן בשמן שתי פעמים חלות מצות בלולות בשמן ורקיקי מצות משוחים בשמן. אמר רבי עקיבא אילו אמר בשמן וכו' הוי ריבוי אחר ריבוי וכו' במנחות פ' שתי מדות [פט.] פריך האי ריבוי אחד הוא דהאחד בשמן לגופיה. ומתרץ הכי קאמר אלו לא נאמר בשמן בלול אלא חלות מצות בלולות בלבד הייתי אומר בכל המנחות לוג והשתא שנאמר בשמן הוו תרי ריבויי ואין ריבוי אחר ריבוי אלא למעט:
(א) <b>מיעטו </b>לחצי לוג נראה לי דר' עקיבא סבירא ליה במנחות כר' נחמיה ור' אליעזר בן יעקב דאמרי אפי' מנחה של ששים עשרון אין לה אלא לוגה ומשום הכי כי מיעט רחמנא שמן דתודה אוקמיה לחצי לוג אבל לרבנן דאמרי מנחה של ששים עשרון נותן לה ששים לוג הרי התודה עשרים היא. ואם לא נאמר בשמן כלל הייתי אומר הרי היא בכלל המנחות לעשרים לוג. ועכשו שמיעט שמן ממנה העמידה על עשר לוגין: אלא דרבנן כרבי אלעזר בן עזריה סביר' להו דאמר חצי לוג שמן לתודה ורביעית שמן לנזיר. ואחד עשר יום שבין נדה לנדה הלכה למשה מסיני:
(א) <b>ר' </b>שמעון בן יהודה אומר משום ר' שמעון מושח את הרקיקין כמין כי ומחזיר את השאר לחלות: גירסא זו מהופכת מגירסא דמנחות פ' ואלו מנחות [עה.] דתניא מנחה הבאה רקיקין בפני עצמן מביא לוג שמן ומושחן וחוזר ומושחן עד שיכלה שמן שבלוג. ר' שמעון בן יהודה משום ר' שמעון אומר מושחן כמין כי ושאר השמן נאכל לכהנים: ותניא אידך מנחה הבאה מחצה חלות ומחצה רקיקין מביא לוג שמן וחוצהו מחצה לחלות ומחצה לרקיקין חלות בוללן ורקיקין מושחן על פני כולן ושאר השמן מחזירו לחלות ר' שמעון בן יהודה אומר מושחן כמין כי ושאר השמן נאכל לכהנים. תנא קמא דהכא ר' שמעון הוא דסביר' ליה מנחה באה מחצה חלות ומחצה רקיקין מיהו סביר' ליה דרקיק מושחן כמין כי ושאר השמן מחזירו לחלות לא כת"ק ולא כר' שמעון בן יהודה במנחות: ואם נאמר שאני ליה לר' שמעון בין רקיקין דמנחת מאפה לרקיקין דתודה אי איפשר להיות כן: והטעם מפני כי לחמי תודה נאכלין לבעלים חוץ מן התרומה ותרומה מתרת השאר לבעלים כתרומת גורן שהיא מתרת את השיריים ואם מותר השמן לא יחזירנו מי יתיר מותרו לבעלים:
(א) <b>מניין </b>לכולם שיהו סולת ת"ל חלות חלות וכו' אף מצות האמורות ברקיקין סולת: למדנו מכאן דבר בגזרה שוה. והכי איתא בזבחים פ' איזהו מקומן [נ.]:
(א) <b>ואם </b>נפשך לומר פי' משום דקשיא ליה אם איתא דסולת דכתב רחמנא ברביכה לאגמורי להנך אתא ליכתביה לחלות כדכתיב במנחת מאפה סולת חלות מצות בלולות בשמן אי נמי מפני שהם תחלה בפסוק והנך ליגמרו מיניה בחלות חלות ומצות מצות אלא מדשבקיה עד הכא אלמא הוא דהוי סולת אבל הנך לא להכי אמר וסולת מורבכת הרי היא כמוסיף על רביכה פי' הרי הוא כמוסיף שאר הנזכרים על רביכה זו מוסיף על ענין [ראשון] וילמד עליון מתחתון מה להלן ברביכה סולת אף כאן בשאר מינין סולת.
(א) <b>מה </b>חמץ ארבעה עשרונות לקמן מפרש לה: מלמד שאין הלחם מתקדש עד שיקרמו פניו בתנור כדכתיב לחם ואין לחם אלא האפוי בתנור כדכתיב ואפו עשר נשים לחמכם בתנור אחד. ונראה שכולן היו נאפות בתנור חוץ מן הרבוכה מפני שאי איפשר ואיפשר לומר שאף הרבוכה היה חולטה ברותחין תחלה ואח"כ היה אופה בתנור כמעשה החביתין ונפקא לן מדכתיב על חלות לחם חמץ משמע כמעשה חמץ עושה הלחם: מקודש ואינו מקודש דברי ר' מפרש במנחות פ' התכלת [מז.] אביי אמר קדוש ואינו גמור רבא אמר קדוש ואינו ניתר באכילה לאביי לא תפיס פדיונו ולא מצי מפיק ליה לחולין: ר' אליעזר אומר אין הלחם מקודש פי' ואפי' ביוצא אינו נפסל לדעת ר' בין לאביי בין לרבא נפסל ביוצא מפני שקדש מעט בשחיטה:
(א) <b>שלמיו </b>לרבות שלמי נזיר לעשרת קבין ירושלמיות ולרביעית שמן פי' לפי שהנזירות היתה באה בשתי ידות כמצה של תודה חלות ורקיקים ואין בה רביכה וכל השלשת מינין מצה של תודה היו ט"ו קבין ירושלמיות שהן שש מדבריות שתי איפות והם עשרים עשרונות ונפקא לן לקמן מקראי: עשרה מהן למצה ועשרה לחמץ כדאיתא לקמן וחמש סאין ירושלמיות הן שלשים קבין ט"ו למצה וט"ו לחמץ והמצה היו שלש מינין חלות ורקיקין ורבוכה נמצאו חמשה קבין ירושלמיות לכל מין שהן עשרה קבין לשני מינין נמצא הנזירות עשרה קבין ירושלמיות ורביעית שמן בלבד מפני שהמצה כולה של תודה לא היה לה אלא חצי לוג שמן חצי לוג שהוא שתי רביעיות נותן רביעית אחד לרביכה והרביעית האחד מתחלק לעשרים חלות נמצא לנזירות אין לו אלא רביעית שמן מפני שאין רביכה: תלמוד לומר בו מצות וכו' פי' בנזיר מצות הוא בא ואינו בא רביכה לפי שלא נאמרו מצות ברביכה: אי נמי כדאמרינן ביבמות פ' החולץ [מ.] מצות תאכל מצוה לפי שהיתה בכלל היתר ונאסרה וחזרה והותרה יכול תחזור להיתירה הראשון רצה מצה אוכלה רצה חלוט אוכלה ת"ל מצות תאכל הכתוב שנה עליו לעכב שאינו אוכלה חלות אלמא לאו מצה גמורה היא לעניין מנחות הילכך בנזיר ששנה עליו מצות ורקיקי מצות מיעטו ברביכה דהיינו חלוט:
<h4>פרשה ז</h4>
(א) <b>והקריב </b>ממנו מן המחובר. ר"ל שיהיו כולן בכלי אחד בשחיטת הזבח ויקח מהם ארבע חלות  לתרומה וכעין תרומה הגורן שצריך לתרום מן המוקף: אחד שלא יטול פרוס שאם נפרס מקצת הלחם אחר זריקת הדם תורם מן השלם על הפרוס אבל לא יטול מי הפרוס משום דכתיב אחד. אבל אם נפרס קודם הלחם פסול משום דכתי' חלות דמשמע כשרות. והתודה כשרה לפי שהיא כתודה שבאה כולה לחם וידי נדרו לא יצא והכי איתא במנחות פ' התכלת [מו.] שיהו כל הקרבנות שוין וכו' פי' שיהו כל המינין שוין שלא יטול ממון על חבירו. תרומה לה' איני יודע כמה התרומה וכו' כדאיתא במנחות פ' התודה [עז:] ופשוטה היא:
(א) <b>ת"ל </b>תהיינה אלו שני עשרונות מפרש במנחות מאי תלמודא תה"יי"נה בשני י"ודין כתי' ובעשרונות דבר הכתו' כדכתי' ממושבותיכ' תביאו לחם תנופה שתים שתי עשרונים סולת תהיינה ואקרא דתביאו דהוא רבויא למקום אחד וקאמר מה שתביאו במקום אחד תהיינה עשרה עשרונות מפני שאנו למדין אותו משתי הלחם שהן חמץ:
(א) <b>ומנין </b>למצה וכו' יכול עשרה עשרונות של מצה יהו כלן קרבן אחד רצה חלות מביא רצה רקיקין מביא רצה רבוכה מביא כדאשכחן במנחת מאפה שנאמ' בו חלות ורקיקין ורצה זה מביא [רצה זה מביא] ולעולם מין אחד מביא ואין מביא שנים כמו שהחמץ שלו מין אחד ת"ל והקריב על זבח התודה חלות מצות ורקיקין מצות וסולת מורבכת על חלות לחם חמץ הרי כאן ארבעה מינין וכתיב והקריב ממנו אחד מכל קרבן תרומה לה' נמצאו כולם ארבעים חלות ונוטל מהן ארבעה לתרומה שהרי למדנו לתרומה זו שתהא אחד מעשרה כתרומת מעשר וכיון שהיו ארבע קרבנות ומכל קרבן נוטל אחד מעשרה נמצאו כולן החלות והקרבן היו שלשה עשרונים ושליש עשרון לכל מין זה וזה הפירוש עיקר: וכן מנהג זה הספר כולו שהוא שואל והולך עד שמגיע לעיקר המקראות ומצינו כל פשוטו בסוף:
<h4>פרק יב</h4>
(א) <b>ומנין </b>לרבות שלמי נזיר ושלמים הבאים מחמת פסח וכו' לפי ששלמי נזיר טעונין לחם כמותה ושלמי פסח מפני הפסח אינו נאכל אלא ליום ולילה ושלמים הבאין ממותר הפסח דין הוא שלא יהיו נאכלין אלא ליום ולילה:
(א) <b>מנין </b>לרבות את החגיגה אעפ"י שאינה באה בנדר ארבה את החגיגה הבאה בזמנה פי' חגיגת חמשה עשר מנין לחגיגה הבאה עם הפסח פי' חגיגת י"ד שאינה באה אלא כדי שיהא הפסח נאכל על השבע ופעמים באה ופעמים אינה באה כדאית' בפסחים פ' אלו דברים [ע.] וחגיגה הבאה עם התשלומין שאם לא הקריב חגיגת ט"ו ביום ראשון מקריב והולך כל הרגל כולו פי' כיון שאיחר זמנה שמא ימעט זמן אכילתה. ושלמים הבאים תוך המועד פי' שנדר אותם לפני הרגל ואיחר אותם עד הרגל וכשעלה לרגל הביאם כיון שלא הביא אותם בזמנם איפשר שיתמעט זמן אכילתם ועדיין תוך הרגל לא עבר עליהם בעשה ובאת שמה והבאתם שמה: מנין שאף זה נאכל לשני ימים ולילה אחת ת"ל נדר או נדבה:
(א) <b>מתוך </b>שנ' לא ילין מן הבשר אשר תזבח בערב ביום הראשון עד בקר בחגיגה הבאה עם הפסח הכתוב מדבר שיהא נשחטת בערב פסח. וא"ת בפסח עצמו דבר הרי אחר מכאן אמור תזבח את הפסח בערב כבא השמש ובשלת ואכלת וכו' אלא ודאי בחגיגה הבאה עמו הכתוב מדבר שתאכל לשני ימים: יכול ליום אחד. ת"ל לבקרו של שלישי. מפרש לה בפסחים פרק אלו דברים [שם] משום דכתיב ביום הראשון דהיינו יום ראשון של פסח הרי בקר ראשון שלא ילין בקר ראשון כשהוא אומר לבקר הרי זה בקר של יום שלישי לשחיטתה: הדר אמר או אינו אלא לבקרו של שני ומה אני מקיים ביום הראשון בשתי חגיגות הכתוב מדבר אחת של חמשה עשר ואחד של י"ד וזו לבקרה וזו לבקרה. הדר אמר אם כן מה אני מקיים חגיגה הנאכלת לשני ימים ולילה אחת חוץ מזו כלומר כבר למדתי במקום אחר שיש חגיגה הנאכלת לשני ימים והיינו דקאמר חוץ מזו לומר שכבר דבר על החגיגה במקום אחר וריבה אותם לשני ימים. ומאי ניהו נדר אם נדר. וכן הוא אומר דהאי ביום הראשון לבקר במשנה תורה בשתי חגיגות הכתוב מדבר וזו לבקרה וזו לבקרה אם כן אין לך חגיגה שהיא נאכלת לשני ימים. וא"ת ריבויא דנדר או נדבה וכו' מנין לנו לרבות חגיגות בא דילמא לאיתויי שלמים הבאים תוך המועד ובאים לאחר המועד להא ודאי לא איצטריך קרא דנדר ונדבה ממש נינהו. אי נמי בחד ריבוייא אתו הנך כולהו תרי ריבוייא למה ליה ת"ל כבר אם אם נדר או נדבה נדר אם נדר או נדבה כלומר מכח הריבוי אנו למדים כי לא דבר הכתוב האחר אלא בחגיגת ארבעה עשר וקאמר ביום הראשון לבקר הרי שני בקרים אמורים כאן. וא"ת נדר אם נדר [או] נדבה הך דמשנה תורה למה לי אי לא כתביה רחמנא להאיך הוה מוקימנא ליה בחגיגת ט"ו בלחוד אבל חגיגת י"ד כיון דבהדיה פסח אתיא ומחמת פסח אימא תהוי כפסח לזמן אכילתה להכי איצטריך קרא. והשתא דחזינן דאפי' חגיגת ארבעה עשר נאכלת לשני ימים על כרחנו האי נדר אם נדר לאיתויי חגיגת ט"ו אעפ"י שאינה באה בנדר ונדבה ומהאי טעמא מרבינן חגיגת ט"ו לשני ימים. ומוקמינן זבח תודת שלמיו לרבות שלמי נזיר ליום אחד אעפ"י שהם שלמים ממש ובאים בנדר ונדבה והאי דמרבה להו מעיקרא כולהו מנדר אם נדר כל החגיגות וכל השלמים לאו ממשמעות דנדר אם נדר קאמר אלא דסמיך ליה אהאי קרא כדמפר' ואזיל:
(א) ומנין לרבות ולדות ותמורות של שלמים ת"ל וכו' ומנין לרבות בכור ומעשר ת"ל זבח קרבנו. ובספרי [פ' קרח] ובזבחים [נז.] מייתי לה שנאכל לשני ימים מדכתי' ובשרם יהיה לך כחזה התנופה הוסיף לך הכתו' הויה אחרת בבכור. מעשר קדשים קלים ונאכל לבעלים ואתי בכלל זבח. ובכור אעפ"י שנאכל לכהנים מרבינן ליה מדוכתא אחרינא. ובבכורות פ' עד כמה [כז:] מייתי ליה מקרא אחרינא לפני ה' אלהיך תאכלנו שנה בשנה יום אחד משנה אחרת לימד על הבכיר שנאכל לשני ימים:
(א) <b>או </b>אינו אומר אלא ביום השלישי ישרף עבר שלישי לא ישרף פי' לא יקבר ת"ל ישרף ישרף לעולם: נ"ל דמדקרינא ישרף ולא קרינא ישרף:
(א) <b>מבשר </b>הזבח מן הבשר ולא מן העצמות וכו' שאין בהם משום נותר. וכן עובר ושליא אין בהם משום נותר. שליא פרשא בעלמא הוא. עובר קסבר ולדות קדשים בהוייתן הן קדושים. ואיתא להא מילתא בתמורה פ"א [יא.] גבי עובר חטאת: מיהו קשיא לי הא דגרסינן בזבחים פרק כל הפסולין [לה.] אמר ר' אלעזר פיגול בזבח נתפגל השליל פגל בשליל לא נתפגל הזבח פגל בעוף נתפגל המוראה פגל במוראה לא נתפגל העוף. ואמרי' בשמעתא לא מפגלין את הזבח ולא מתפגלין מחמת עצמן אבל מחמת זבח מתפגלין. וסייע רבא להא מילתא ממתניתן כדאית' התם. והשתא קשיא לי דהתם אמרינן דאין חייבין עליהם משום נותר וטמא כדאיתא הכא ואם כן היאך חייבין עליהם משום פיגול אעפ"י שפגל בזבח מה נפשך אי קדוש במעי אמו הוא לחייב עליה משום נותר וטמא ואם אינו קדוש במעי אמו אמאי חייב משום פגול והא חולין הוא. ואיכא למימר דשאני פגול דכתי' ואם האכל יאכל ריבה הכתו' כל דבר אכילה. אי נמי שאני פגול דאיהו דחייה בידים תדע דהא שליא ומוראת העוף דפרשא בעלמא נינהו שהרי אינה מטמאה טומאת אוכלין ולא טומאת נבלות אלא אם כן חשב עליה שהיא מטמאה טומאת אוכלין ואין חייבין עליה משום נותר וטמא ואפי' הכי מתפגלין מחמת עצמן והכי איתא בשמעתא התם והאי שליל נמי לא גרע משליא. וטעמא דמילתא דכיון דחשב עילויה דזבח ואפסיד ליה זבח לא עדיף מזבח דכיון דדחייה בידים מדחי איהו נמי בהדיא. ושיליא ומוראה נמי כיון דחשיב אזבח ודחייה בידים איהו נמי מידחי בהדיא זבח אע"ג דלאו אוכלה נינהו. מה שאין כן בנותר וטמא: ביום השלישי באש ישרף בנה אב לכל הנשרפין וכו' נראה גם זה מדקרינן ישרף ולא קרינן ישרף כדפרשי' לעיל:
<h4>פרשה ח</h4>
(א) <b>ואם </b>האכל יאכל ביום השלישי אמר רבי אליעזר כוף אזנך לשמוע שהשוחט את הזבח על מנת לאכול ממנו ביום השלישי (וכן) וכו' הנאכלין ליום אחד שאסר לשחטן על מנת לאוכלם חוץ לזמנם: ועכשו למדנו מזה הפסוק שאם חשב לאכלן חוץ לזמנן שהזבח נפסל במחשבה ונתפגל. ולקמן מפרש דבחוץ לזמנו יש בו כרת ובחוץ למקומו פסול ואין בו כרת איפשר לומר כן מאחר שנכשר בשעת זריקה יחזור ויפסל בשעת אכילה מלכפר לבעליו והלא כפרה אינו אלא בדם וכיון שבעת זריקת הדם הורצה ומתכפר לו מפני האכילה שיאכל אותו חוץ לזמנו היאך תפסל כפרתו והלא אפי' אבד כל הבשר כלומר אחר זריקה אינו בכך כלום אף זה שהיה בחזקת היתר אם אכל ממנו ביום השלישי יהא פסול הואיל והבשר הכהנים אוכלים והבעלים מתכפרין כדכתיב ואכלו אותם אשר כופר בהם וכיון שאכלוהו חוץ לזמנו פסלוהו לקרבן: ת"ל המקריב וכו':
(א) <b>או </b>אינו אומר המקריב אלא הכהן המקריב פי' כי הכהן המקריב דהיינו בית אב של אותו יום זוכה בחזה ושוק של שלמים ובא הכתוב לומר שאם אכלו הבעלים מן הבשר ביום השלישי ופסלו חזה ושוק שנתן לכהן ובקרבן שלו נפסל לבעליהם ולכהן ת"ל המקריב אותו לא יחשב לו בזבח הוא מדבר ולא בכהן דהוה ליה למכתב המקריב פי' לא יחשב לו ולא שהמקרא יוצא מידי פשוטו כי בודאי המקריב האמור במקרא זה או בכהן המקריב או בבעלים המביאים את הקרבן הוא שלא יחשב לו זה הקרבן לכלום וזה פשוטו. ואין להוציא מזה אבל מדכתי' אותו שהוא מקרא יתר והוא מדבר על המקריב שלא נכתב כאן אלא ללמד שעל פיסול הקרבה שחשב המקריב הוא נפסל ואינו נפסל באכילת הבעלים: לא יחשב לו במחשבה הוא נפסל וכו' פשוטו של המקרא לא תועיל לו מחשבתו לכלום אלמא במחשבה הוא מדבר:
(א) <b>יכול </b>אין מחשבה פוסלת אלא בזריקה ומנין לרבות שחיטה וקבול הדם ת"ל ואם האכל יאכל וכו' כבר פירשתי כל זה בפרש' ויקרא פי' מבואר: והפי' שהסכימה דעתנו עליו שהשוחט על מנת לקבל דמו למחר פסלה מחשבה. וכן השוחט על מנת לאכול מבשרו או להקטיר אימוריו או אפי' לשפוך שיריים למחר לא פסלה ובשאר דברים פסלה שהמקבל על מנת להקטיר אימורין למחר או לאכול מבשרו פסלה כדכתי' בזבחים פ"ב [כז:] במשנה: וכך היא הצעת זה המדרש על פי תירוץ המקרא: יכול אין המחשבה פוסלת אלא כשחשב בזריקה על האכילה בשעת ריצוי. ומנין לרבות במחשב בשחיטה על קבול הדם ולקמן מרבינן במחשב בשחיטה וקבלה וזריקה על הקטרת אימורין אי נמי במחשב בשחיטה וקבלה וזריקה על שפיכת שיריים ת"ל ואם האכל יאכל וכו': יכול שאני מרבה אף המחשב בשחיטה על שפיכת שיריים הדם. אי נמי במחשב בשפיכת שיריים על הקטר חלבים ואכילת בשר ת"ל לא ירצה המקריב זריקה בכלל אם האכל יאכל היתה שהרי הזריקה היא בכלל הדברים שהם מביאין את הזבח לידי אכילה ולמה יצא להקיש וכו'. ומוציא אני שירי הדם והקטר חלבים ואכילת בשר על הדרך שפירשנו:
(א) <b>יכול </b>אין המחשבה פוסלת אלא באכילת בשר מנין לרבות שפיכת שיריים והקטר חלבים כגון שחשב בשחיטה או בזריקה על מנת לשפוך שיריים למחר או להקטיר אימורין למחר ת"ל האכל יאכל שתי אכילות אכילת אדם ואכילת המזבח ושפיכת שיריים והקטר חלבים זו היא אכילת המזבח: זהו לשון הגמר' השנויה בזבחים [יג.]. אבל בכאן כתי' מנין לרבות זריקה הדם והקטר חלבים ת"ל וכו' מנין לרבות את המחשב בשחיטה על השחיטה ועל הקטר חלבים זהו לשון הספרים: ואיפשר שהכל בכלל השאלה לפי שאין לומר הכתוב אלא במחשב בשחיטה וזריקה ובעבודה על האכילה כמו שדרשנו למעלה מהאכל יאכל הדברים המביאים לידי אכילה. אבל המחשב על הזריקה עצמה ועל ההקטרה לא שמענו: ונפקא לן מן האכל יאכל שתי אכילות ושפיכת שיריים נמי אתיא בכלל הזריקה על פי הגמר' של זבחים מיהו שפיכה וזריקה אינן שוות בכל דבר שהמקבל על מנת לשפוך שיריים לא פסלה וכדין המקבל כך דין המוליך ופחות ממנו. וכדין הזורק כך דין השוחט לכל דבר. ואעפ"י שאין השחיטה פוסלת במקרא יותר מן הקבלה אפי' הכי בשחיטה תחלת כל ההכשר והיא מתרת בחולין מה שאין כן בזריקה: והטעם לכל זה ההפרש מפני שמקרא אחד מרבה ומקרא אחר ממעט האכל יאכל מרבה כל דבר שיביא את הזבח לידי אכילה שהמחשבה פוסלת בו לא ירצה המקריב ממעט שאינו מדבר אלא בזריקה. הילכך יש לנו למעט המחשב בקבלה על שפיכת שיריים מפני שהקבלה אינה מפורשת כמו הזריקה והשפיכה עצמה אינה מעכבת ואינה מפורשת באכילת מזבח מפני שהיא שתיה ואינה אכילה אלא שמצינו במקצת מקומות שתיה בכלל אכילה וכיון שהעבודה שהוא מחשב בה ואותה שהוא מחשב בה שתיהן אין מפורשות ראוי למעט אותם ממיעוט הכתוב יותר משאר עבודות וכן המחשבה בשפיכת שירים על ההקטרה או על האכילה ראוי למעט אותם מפני שאין בכולם דבר מעכב כפרה ואעפ"י שמחשב על האכילות המפורשות שקל הוא למעט את אלו ולרבות את האחרות ואין לנו אלא מה שמנו חכמים. וכבר פירשנו במקום אחר מה טעם אין אנו דורשין את הענין הזה בכלל ופרט ואין בכלל אלא מה שבפרט. ונאמר כאן זריקה אין מידי אחרינא לא. והטעם בזה וכיוצא בו מפני שאין הענין הזה פרט מפורש. ועוד כי הפרט צריך לעצמו שהזבח לא ירצה בפיסול מחשבתו הילכך הוה ליה ככלל הצריך לפרט: נחזור לשמועתנו שאין המחשבה פוסלת אלא מדבר הכשר ובמי שראוי לעבודה ובמי שכשר לעבודה: מדבר הכשר לאפוקי שיצא הדם לפני זריקה. או שיקבלוהו פסולים אעפ"י שזרקוהו כשרים: אי נמי כשנתערבו בו מחשבות אחרות נפסלו. אי נמי בפסולי קרבן כגון רובע ונרבע ומוקצה ונעבד ותורים שלא הגיע זמנן וכל הפסולין לקרבן שאם שחטן וזרק דמן על מנת לאכול מבשרן למחר או להקטיר אימוריהם למחר אין בו משום פיגול והאוכלו אין בו משום כרת: אי נמי אם יצא בשר לפני זריקה למאן דאמר אין זריקה מועלת ביוצא אין חייבין עליו משום פיגול. ובמי שראוי לעבודה למעוטי הנתנין למעלה שנתנן למטה והניתנין בחוץ שנתנם בפנים: אי נמי איפכא וחשב בנתינתן למחר שאין בהם משום פיגול וכל זה יוצא לנו מדכתי' לא ירצה בהרצאת כשר כתיב מיום השמיני והלאה ירצה. אי נמי כתיב ונרצה לו לכפר עליו מה הרצאת כשר אין בו פיסול אף הרצאת פיגול שאין בו פיסול אחר: ובזבחים פרק ב' [כח:] דריש ביה נמי מה הרצאת כשר עד שיקרבו כל מתיריו אף הרצאת פגול אינו חייב משום פגול עד שיקרבו כל מתיריו:
(א) <b>ת"ל </b>ואם האכל יאכל ביום לרבות זבחים הנאכלין ליום אחד וכו' מדהוה ליה למכתב בשלישי:
<h4>פרק יג</h4>
(א) <b>ודין </b>הוא זמן פוסל ומחיצה פוסלת פי' זמן פוסל באכילה כענין נותר. ומחיצה פוסלת באכילה לענין יוצא כדכתי' ובשר בשדה טריפה לא תאכלו כיון שיצא חוץ למחיצתו נאסר. והכי איתא בזבחים פ' כל הזבחים שנתערבו:
(א) <b>ת"ל </b>בפרשת קדושים ואם האכל יאכל ביום השלישי וכו' אם אינו ענין חוץ לזמנו תנהו ענין לחוץ למקומו. וא"ת מה ראוי להחמיר במחשבת חוץ למקומו יותר משאר מחשבת שהרי כמה דברים אחרים פוסלין את הקרבן במעשה כמו המחיצה ונאמר כמו כן שהמחשבה פוסל בזה: והטעם בזה מפני שנאמר ביום השלישי דמשמע מקום שהוא משולש בדם ובבשר ובאימורין כפסול במעשה ומשום הכי אפקיה רחמנא בלשון זה כתב נמי ביום לומר שהוא פוסל במחשבה זו כאלו מחשב ביום השלישי איהו דוקא לפסול הזבח אבל לענין כרת הא כתיב בשלישי פי' בנותר כתיב ואוכלו עונו ישא וכו' וכבר דבר למעלה מזה הפסוק בנותר ובחוץ למקומו שפירשנו ואמר בסוף ואוכליו עונו ישא ולא שנים ומוקמינן ליה בנותר דכתיב בהאי קרא כי את קדש ה' חלל וילפינן קדש מנותר דכתי' במלואים ושרפת את הנותר באש לא יאכל כי קדש הוא מה להלן נותר אף כאן נותר והכי איתא בזבחים פרק ב' [כט.]: הא דקתני חוץ לזמנו בהכרת ואין חוץ למקומו בהכרת לאו משום דהאי ואוכליו קאי אחוץ לזמנו דהאי בהדא פרשת' דקדושים תהיו לא כתיב פגול בחוץ לזמנו דמקרא אריכתא נפקא לן. והאי ואוכליו אנותר קאי כדפרישנא לעיל וכדכתי' התם אלא מילתא בעלמא הוא דקאמרינן שאעפ"י ששניהם יוצאין בלשון אחד ובשניהם הזבח נפסל במחשבה כדכתי' בתרוייהו לא ירצה אפילו הכי חוץ לזמנו ואין חוץ למקומו בכרת:
(א) <b>יכול </b>אין לי בלא ירצה אלא בששחטו חוץ לזמנו וחוץ למקומו מנין לנשחט בלילה נשפך דמה וכו' והפסח והחטאת ששחטן שלא לשמן ת"ל לא ירצה ולא יחשב: נ"ל דלאוקומי בלא ירצה הוא דקא מרבה להו לומר שלא נתכפרו אבל שלא הותר בשר לאכילה מקראי אחריני נפקא שהזבח פסול דבכולהו כתיב בהן כדמפרשינן כל חד וחד בדוכתיה בזבחים והאי לא יחשב דקא מייתי הכא הכי קאמר לא יהא קרבן זה נחשב לכלום: חשב ואכל יכול יהו חייבין עליו כרת פי' לישנא בעלמא נקט משום דנסיבי קרא דלא יחשב ואם חשב זה הקרבן כקרבן גמור ואכלו כאילו נעשה כתקנו מה יהא עליו יכול יהא עליו בהכרת ת"ל אותו ואוכליו אילו בהכרת והללו אין בהכרת פירוש בפיגול חוץ לזמנו כתיב אותו דכתיב המקריב אותו לא יחשב לו וכתיב נמי בשלישי דנותר בפרשת קדושים תהיו ואוכליו עונו ישא כדפרשינן לעיל לומר אלו בהכרת: פגול דחוץ לזמנו ונותר האוכלו בכרת ואין שאר פסולין אוכלן בכרת:
(א) <b>אתה </b>אומר לכך נאמרו המיעוטין הללו או לא נאמרו אלא ללמד שאין חייבין כרת אלא על השלמים בלבד שאר כל הקדשים מנין שחייבין עליהם כרת בפגול ונותר ודילמא שאני שלמים דטעונין סמיכה ונסכים ותנופה וחזה ושוק ת"ל וינזרו מקדשי בני ישראל דכתיב בפרשת אמור אל הכהנים לענין טומאה מה להלן טומאה יש בכללן שאר קדשים אף כאן נמי שאר קדשים לקמן מפרש במאי גמר: או אינו מביא אלא כיוצא בשלמים פי' אע"ג דכתיב וינזרו גלי על הנך מיעוטי דפיגול ונותר דלאו למעוטי שאר קדשים אתו אלא למעוטי שאר פסולין מכרת מיהו מנא לן דבכולהו קדשים מיחייב עלייהו כרת בפיגול ונותר ודילמא לא מרבינן אלא דומיא דשלמים דהיינו בכור ומעשר: ומפרש בזבחים פ' בית שמאי [מד.]. במאי מרבינן לה באם האכל יאכל דהוו להו שני הכללים הסמוכים זה לזה והטל פרט לשלמים ביניהם ודונם בכלל ופרט מה הפרט מפורש שהוא נאכל כשני ימים ולילה אחד אף כל וכו' ומייתינן מפרטא בכור ומעשר אבל שאר קדשים הנאכלין ליום אחד מנין ת"ל בבשר פי' מבשר זבח שלמיו: אין לי אלא ששיריהן נאכלין משום דכללא גופיה בנאכלין מיירי וכיון דהאי האכל יאכל לכללי דרשינן ליה ושדינן פרטא דשלמים ביניהם לא מוקמינן להו בשתי אכילות באכילת אדם ואכילת מזבח כדמוקמינן לעיל אלא באכילת אדם לחוד: אבל עולה מנין ת"ל זבח ועדין אין לנו אלא מיני זבחים אבל עופות ומנחות שאינן זבחים לפי שאינן בזביחה אלא במליקה. ועד שאתה מרבה לוג שמן של מצורע שעם האשם שהוא פגול וחייבין עליו כרת ת"ל את הקדשים אשר יקדישו בני ישראל לה' וטומאתו עליו. ובפרשת אמור כתיב וינזרו מקדשי בני ישראל ואתי נותר חלול חלול מטומאה (דכתי' בנותר) דכתי' בנותר כי את קדש ה' חלל וכתיב בטומאה וינזרו מקדשי בני ישראל ולא יחללו מה להלן כל הקדשים שוין בו אף נותר כן והדר אתי פגול עון מנותר דכתי' בפיגול והנפש האוכלת ממנו עונה תשא וכתיב בנותר ואוכליו עונו ישא והכי מפרש בזבחים פרק ב"ש [שם]: ועוד אנו צריכין לפרש האי תנא מעיקר' מאי קא קשיא ליה ולבסוף מאי ניחא ליה אי מעיקרא גמיר גזירה שוה אמאי מהדר אשאר זבחים ועופות ומנחות. והא גבי טומאה כלל הוא לכל הקדשים כדכתי' וינזרו מקדשי בני ישראל ואי לא גמיר אמאי קא נסיב קרא דטומאה. וי"ל גזרה שוה גמיר והכי קשיא ליה ודילמא בטומאה גופה נמי לא מרבינן מכללא דוינזרו מקדשי אלא כיוצא בשלמים משום דהדר גמר טומאה מנותר ופגול ולא יהו כולן חייבין על השלמים ועל כיוצא בהם: ואהני כללא דוינזרו בגזירה שוה על מיעוטי דנותר ופגול דהיינו אותו ואוכליו דלאו למעוטי כולהו קדשים קא אתו אלא למעוטי שאר פסולין מכרת: מיהו אכתי אומר לך דגבי פיגול דרשינן כללא ופרטא ומרבינן שאר קדשים דדמי לשלמים ותו לא והדר גמרינן טומאה מפיגול ונותר להא מילתא נמי: הדר אמרינן הא לא מצית אמרת משום דהדר כתיב גבי טומאה אל הקדשים אשר יקדישו בני ישראל לה' וטומאתו עליו. והא ודאי לא הוה צריך דהא כתיב לעיל וינזרו מקדשי בני ישראל אשר הם מקדישים לי אלא לרבות כל הקדשים כולם. וכיון דגבי טומאה מיתרצי כולהו פיגול ונותר נמי גמרי טומאה הילכך אם האכל יאכל לא צריכי כלל אלא לרבויי אכילת אדם ואכילת מזבח כדפרישנ' לעיל:
(א) <b>ואחר </b>שריבינו דברים שהם כשלמים ודברים שאינם כשלמים למה נאמר שלמים מעתה הוה ליה למכתב ואם האכל יאכל מן הקדשים ביום השלישי לא ירצה אלא לומר לך שאין חייבין משום פגול אלא על דבר שיש לו מתירין בין לאדם בין למזבח כגון שלמים אבל דבר שהוא עצמו מתיר ואין אחרים מתירין אותו כגון הקומץ והלבונה ששניהם מתירין את השירים לאכילה בהקטרתן והקטרת ומנחת כהנים. ומנחת נסכים מוקים לה בזבחים בנסכין הבאין בפני עצמן קאמר דאין בהם משום פגול: כשהוא בא עם האשם קאמר שדם האשם מתירו פי' מוציאו מידי מעילה ומתירו לבהונות. והכי איתא בזבחים פרק ב"ש [מד:]. אבל כשהוא בא בפני עצמו אין בו משום פיגול שהרי אדם מביא אשמו היום ולוגו אפילו [אחר] עשרה ימים ובזמן שבא בפני עצמו אין בו משום פגול ויכול להביאו שלא עם האשם והכי מוקי לה התם כר' מאיר. מיהו איכא לאקשויי הכא לוג שמן של מצורע אעפ"י שבא בפני עצמו אמאי אין בו משום פיגול והלא מתנותיו מתירין את שיריו לכהנים והוה ליה ככל המנחות שהקומץ מתיר את השירים. ונראה לי משום דבעינן מתירין של מזבח או זריקת דמים של הקטרת המערכה כגון שלמים שהמתירין שלהם במזבח הם קריבין אבל מתנות הלוג אינן במזבח כלל: ופרים הנשרפים ושעירים הנשרפים בהא פליגי בהו ר' שמעון ורבנן רבנן סברי מכל מקום צד מזבח יש בהם ומאי ניהו מזבח הפנימי אי נמי שירים שעל מזבח החיצון ור' שמעון סבר בעינן כפרה על מזבח החיצון כשלמים: ור' אלעזר משום ר' יוסי סבירא ליה כר' שמעון בהא ופליג עליה בחדא דקא סבר כל מה שעשה מהם בחוץ יש בהם מחשבת פיגול אבל אם חשב במה שנעשה בפנים בין שהוא עומד ומחשב במעשה פנים על מעשה חוץ בין שהוא עומד ומחשב במעשה חוץ על מעשה פנים וכל שכן במחשב במעשה פנים על מעשה פנים לא פגול אלא בעומד במעשה חוץ ומחשב במעשה חוץ פגול מפני שהוא כשלמים: והא דקתני הכא במילתיה דר' אלעזר אבל שחט וקבל על מנת לשפוך שיירי הדם ולהקטיר אימורין למחר פיגל לאו דחשיב בקבלה על שיירי הדם דהא אמרינן לעיל דלא פסלא ביה מחשבה כי האי גוונא אלא נסיב לה אגב הקטרת אימורין דהתם שחיטה וקבלה שוין בה אי נמי שאני שיריים הפנימיים משירים החיצונים דקסבר שירים הפנימיים מעכבים ופלוגתא היא בזבחים בכמה דוכתי ואיתא להא מילתא בזבחים פרק ב"ש [מד:]. כדפרשי': מיהו בגמרא דזבחים במילתא דר' אליעזר ליתיה להאי וקבל אלא ושחט בלבד:
(א) <b>הנפש </b>ולא הצבור פי' אעפ"י שמצינו במקצת כריתות עוני נפקד בו ובמשפחתו מיעט הכתוב בזה שאין הצבור נענשין עליו כמי שבא לאדם תקלה על ידו: פירוש אחר אם בקרבנות הצבור הוא הפיגול והכהן אוכלו אין לו שום עונש וזה הפירוש אינו נכון שאפי' אירעו כך בקרבן [יחיד] אין נענש עליו כלל אלא כפי' הראשון עקר. ודוגמת זה הענין יש הרבה בפרשת עריות ואני אתן את פני באיש ולא בצבור: ההוא ולא אנוס ולא שוגג ולא מוטעה: והכרתי אותו מקרב עמו ועמו שלום: וכענין זה יש הרבה בזה הספר וכולם על דרך הפי' הראשון מפני שיש אחרים שהן נענשין על ידי העובר כדכתי' ונתתי אני את פני באיש ההוא ובמשפחתו לכך הוצרך לומר הכתו' שאין הצבור נענשין עליו: האוכלת ולא המאכלת לומר שהמאכיל את חבירו איסור אינו בכרת אבל ישנו בכלל ארור משגה עור בדרך: עונה תשא עונו ישא לגזרה שוה מה להלן בנותר כרת אף כאן בפגול כרת:
<h4>פרשה ט</h4>
(א) <b>יכול </b>יהא טמא מטמא בשר קדש במשא אפי' אותם שאינם מטמאין את האדם ואינן מטמאין במשא ודין הוא ומה אפר חטאת שאין טבול יום מטמא אותו במגע פי' שהפרה נעשת בטבול יום טמא מטמא אותו במשא אפי' טמא שאין מטמא אחרים במשא הוא מטמא. (אפר פרה) [בשר] הקדש שטבול יום מטמא במגע שהרי שני עושה שלישי ורביעי בקדש אינו דין שיהא כל טמא מטמא אותו במשא מפני חומר בקדש. ת"ל אשר יגע וכו':
(א) <b>אין </b>לי אלא טומאות קלות כגון טמא שרץ או נבלה שאין מטמאין את האדם טומאות החמורות כגון טמא מת ובועל נדה שמטמאין את האדם וטמאים שבעה אלא שאין מטמאין במשא בחולין מנין שאף בקדש אינן מטמאים במשא ת"ל אשר יגע בכל טמא: מיהו באותן שמטמאי' במשא כגון זב וזבה ונדה ויולדת מטמאים אותו במשא שהרי מחוסר כפרה נקרא טמא אצל קדשים דכתיב וכפר עליה הכהן וטהרה מכלל שהיא טמאה עד שעת כפרה: אמר ר' יוסי מנין לרביעי בקדש שפסול וכו'. ר' יוסי אית ליה מעילות ואיתא להא מילתא בפסחים פרק א' [יח:]. ובסוטה פרק ה' [כה.]:
(א) <b>אין </b>לי שטעון שריפה אלא הטמא והנותר של שלמים וחטאת שנכנס דמה לפנים מנין שכל אלו שריפה מפורשת בהם ומנין לרבות נותרות של שאר קדשים שישרפו בזמנן. לפי שלמדנו למעלה מבאש ישרף בנין אב לכל הנשרפין שלא ישרפו אלא ביום ושמא לא ריבה אלא אותם הנשרפים שהשריפה מפורשת שתהא שריפתם ביום. ומנין לרבות הנותרות בשריפה. וא"ת קל וחומר הוא לקדשי קדשים מ"מ שאר קדשים לא למדנו שהשלמים חמורים מהן יותר שהן טעונים סמיכה ונסכים ותרומת חזה ושוק ואף לקדשי קדשים נמי דאתו לק"ו בשריפה מיהו דיו לבא מן הדין להיות כנדון שלא ישרפו אלא לזמן שלמים. אי נמי ממאי דשאר הנותרות בשריפה דלמא בקבורה ת"ל ואם יותר מבשר המילואים ושרפת את הנותר באש שאין ת"ל את הנותר וכו':
(א) <b>ומנין </b>הלן והיוצא שהם בשריפה מיד. אי נמי מנין שהם בשריפה דילמא בקבורה ת"ל במילואים לא יאכל כי קדש הוא כל שפיסולו בקדש טעון שריפה. לפירוש הראשון נאמר טעון שריפה בשעת פיסולו. ומיהו ביום. לפירוש השני כפשוטו שטעון שריפה ולא סגי ליה בקבורה והפירוש השני עיקר ודבר מענינו הוא דקא בעי בסמוך יכול אף שמתו ושהפילו ושנשחטו בחוץ ישרפו ת"ל הוא: והנך ודאי דממעטינן להו משריפה אבל מקבורה לא ממעטינן להו כדאיתא בתמורה בפ' בתרא [לד.]:
(א) <b>ר' </b>יהודה אומר יכול חטאת העוף הבאה על הספק ואירע בה פיסול ואשם תלוי שאירע בו פיסול וחולין שנשחטו בעזרה יכול ישרפו ת"ל הוא פלוגת' דר' יהודה ורבנן בהנך תרתי קמייתא בתמורה פרק בתרא ופלוגתא דר' שמעון בחולין שנשחטו בעזרה דפליג התם על רבנן דר' שמעון סבר חולין שנשחטו בעזרה בשריפה ורבנן בקבורה ורבנן דמתניתי' ר' יהודה היא. והכי מפרש לה בברייתא ולא ידענא טעמא אמאי פליג ר' יהודה בהנך. דבשלמא מתו והפילו ונשחטו בחוץ משום דאין פיסולן בקדש חולין שנשחטו בעזרה לא קדש נינהו אלא פסולי חטאת העוף הבאה על הספק ואשם תלוי מאי טעמא. ונראה לי דטעמא דר' יהודה משום דכולהו פסולי הקדש מנותר דמילואים קא מרבינן להו דהאי לא יאכל כי קדש הוא במילואים הוא דכתי' הילכך כי מרבינן פסולי הקדש דומיא דמילואים בעינן דודאי קדשים נינהו ולמעוטי הנך דעל הספק באו מתחלתן: והא דתנן (במכות) [מדות פ"ג מ"ב] היתה במערבה של כבש ששם זורקין פסולי חטאת העוף איכא מאן דאמר ר' יהודה קתני לה ובאה על הספק קאמר ואיכא מאן [דאמר] דרבנן נמי מודו בהנך פסולין דאין פסולן בקדש: ולהאי פירושא קשיא לי מאי שנא חטאת העוף דנקט אפי' עולת העוף נמי אלא שהפירוש הזה הוא העיקר. ובפסולי היסח הדעת קאמ' כדאית' בפ' כל שעה [לד.] ואיפשר שהיה הפסלות הזו מצויה בחטאת העוף יותר משאר קדשים מפני שהיא מועטת ובעולת העוף לא היתה מצויה כלל מפני שהיתה נמלקת בראשו של מזבח ולא היה יורד משם עד שהיה מקטירה לפי שאין בה נתוח והפשט כשאר עולות:
(א) <b>והבשר </b>לרבות בשר הפנימי פי' שאם יצא מקצת האבר חוץ למחיצתו אעפ"י שנפסל מה שבחוץ מה שבפנים לא נפסל: שהיה בדין הואיל והיוצא פסול והטמא פסול מה הטמא מקצת האבר כל האבר המחובר טמא אף היוצא אם יצא מקצתו יהא כולו פסול וכו':
(א) <b>כל </b>טהור יאכל בשר מה ת"ל כל לפי שנאמר ודם זבחיך ישפך והבשר תאכל משמע מי שהזבח שלו יאכל בשר וקל וחומר מפסח שאינו נאכל אלא למנוייו ת"ל כל טהור:
(א) <b>יוצא </b>ולן לאחר זריקת דם פי' אם יצא הבשר או לן לאחר זריקת דמים ואכלו בטומאת הגוף יכול לא יהא חייב עליו משום טומאה ת"ל אשר לה'.
(א) <b>או </b>יכול שאני מרבה את הפיגול ואת שנמצא בעל מום אם אכלו בטומאת הגוף יהא חייב עליו לאחר זריקה ת"ל מזבח השלמים מיעט: מרבה אני את הלן ואת היוצא שהיתה להם שעת הכושר לטהורים קודם הלינה והיציאה ומוציא אני את הפיגול וכו'.
(א) וא"ת בשר שנטמא לפני זריקה ואכלו בטומאת הגוף אחר זריקת דמים מפני מה חייבין עליו מפני שהציץ מרצה עליה שהציץ מרצה על טמא ואינו מרצה על הפיגול ועל בעל מום: והא דאמרינן שהציץ מרצה על הטמא לא להתירו באכילה אלא לחשב אותו כטהור לענין זה ולראותו כאלו הוא בשר מותר לטהורים וכן לענין פיגול לקבוע אותו בפיגול כבשר הכשר ולהוציאו מידי מעילה כאילו יש לו שעת היתר לכהנים ואין בו מעילה: והא דאמרי' הכא שהציץ מרצה על הטמא ואינו מרצה על שאר פסולין הא דרשינן ליה בפרש' ויקרא גבי עולת בקר:
<h4>פרק יד</h4>
(א) <b>ת"ל </b>טומאתו טומאתו לג"ש פי' בזבחים [מג.]. נאמר כאן וטומאתו עליו ונאמר להלן אמור אליהם לדורותיכם כל איש אשר יקרב מכל זרעכם וכו' וטומאתו עליו מה להלן בטומאת הגוף כי על האיש דבר ולא על טומאת (הגוף) [בשר]:
(א) <b>ר' </b>אומר ואכל וטומאתו עליו בטומאת הגוף דבר ולא בטומאת בשר מפרש לה בזבחי' פרק ב"ש [מג:] שתי טומאות ושתי כריתות הוזכרו בפרש' זו וכבר דרשו אותם רבותי' שלש כריתות האמורות בקדשים למה שתים כאן ואחת בפרשת אמור כדאית' בשבועות פרק א' [ז.]. ושתים האמורות כאן פתח בהם בלשון נקבה וסיים בלשון נקבה ולשון זכר בשר באמצע: והנפש אשר תאכל בשר וטומאתו עליו ונכרתה הנפש ההיא זהו הפסוק הראשון והשני ונפש אשר תגע בכל דבר טמא ואכל מבשר זבח השלמים וטומאתו עליו ונכרתה הנפש ההיא כשם שהכרת השני בטומאת הגוף הואיל ובלשון אחד נאמרו בלשון נקבה בתחלה ובסוף ובלשון זכר באמצע וזה שאמר ואכל וטומאתו עליו כלומר ואכל מלמד על וטומאתו עליו שהוא מדבר בטומאת הגוף:
(א) <b>ר' </b>חייא אומר נאמרו קדשים על שם רבים פי' בפרש' אמור כתי' אל הקדשים אשר יקדישו וטומאה בלשון יחיד. וטומאתו עליו הרי בטומאת הגוף דבר אף כאן שלמים בלשון רבים וטומאה בלשון יחיד הילכך בטומאת הגוף דבר. נראה לי דר' חייא אגזרה שוה קמייתא קאי ולפרושי קרא דפרשת אמור אתא: מאי משמע דההוא קרא בטומאת הגוף ולא בטומאת בשר. ובגמרא דזבחים [מג:] מילתא דר' חייא סמוכה למילתי' דת"ק. ובנסחא דיקא בספרא הכי כתי' ואגזרה שוה קא סמיך דאלו משום דכתי' הכא שלמים שהוא לשון רבים הא כתי' בשר שהוא בלשון יחיד. ואיפשר דהאי וטומאתו עליו אבשר נמי קאי ואין כאן ראיה לטומאת הגוף:
(א) <b>אחרים </b>אומרים לא דבר אלא במי שטומאה פורחת ממנו פי' דמלשון וטומאתו עליו משמע בעוד שהטומאה עליו מכלל שאיפשר שהטומאה פורחת ממנו וזו היא טומאת הגוף שיש לה טהרה במקוה אבל בטומאת בשר אין לה טהרה עולמית: ונכרתה ולא הצבור וכו' כמו שפירשנו למעלה:
<h4>פרק טו</h4>
(א) <b>יכול </b>יהא טמא מטמא את האדם הטהור לקדש במשא אעפ"י שאינו מן המטמאין במשא ת"ל כי תגע בכל טמא ואפי' בטמא מת שהוא טמא שבעה וכאן לא אמר בועל נדה מפני שבועל נדה אין מטמא את האדם כלל לאדם ולמזבח ת"ל בשר או לאדם או למזבח: (ונכרתה הנפש ההיא ולא הצבור כדפרישנ' לעיל):
(א) <b>בטומאת </b>אדם איפשר שזו היא טומאת המת וטומאת זב וזבה והקרי וטומאת זב וזבה לא מיעט אותה ממשא כמו שאינו ממעט בהמה טמאה מן המשא דלא נאמר כי תגע אלא ללמד על השרץ ועל טמאת המת שאינן מטמאין במשא שאף לקדש אין מטמאין: אם נאמרו קלות למה נאמרו חמורות וכו' טומאות קלות בהמה טמאה ושקץ טמא טומאות חמורות טומאת המת וטומאת זב וזבה: הייתי אומר על הקלות יהא חייב על טומאת הגוף בכרת ועל טומאת בשר בלאו כמו שחולק המקראות בין טומא' הגוף לטומאת בשר:
(א) <b>ואכל </b>מבשר זבח השלמים אשר לה' מה ת"ל לפי שנאמר בפרשת אמור אל הכהנים אמור אליהם לדורותיכם פי' ז"ל שעל בשר זבח הוא שואל שהיה יכול מן השלמים אשר לה' ולמה נאמר מבשר זבח: ומסקנא ללמד פרט לדם ולר' שמעון פרט לעצים ולבונה וקטורת: וי"ל שאף על השלמים שואל למה נאמרו שהרי בכלל הקדשים אשר יקדישו בני ישראל הם: ומסקנא ללמד שקדשי קדשים וקדשים קלים כולן שוין שאין חייבין עליהם משום טומאה עד שיקרבו מתיריהם: והא דקתני לפי שנאמר אמור אליהם לדורותיכם יכול אין לי כרת אלא על שלמים מנין לרבות כל הקדשים וכו' כלא מילתא אמסקנא קיימא: וכן דרך הספר הזה אלא שהוא שואל והולך בתחלה והוא דורש כל מה שיכול לדרוש ממקומות אחרים עד שהוא מגיע לעיקר המדרש: ת"ל וינזרו מקדשי בני ישראל כלומ' אילו נאמרו שלמים בלבד לא הייתי מרבה שאר קדשים דשמא שאני שלמים דטעונין סמיכה ונסכים: או אינו מביא אלא כיוצא בשלמים וכו'. וא"ת שלמים פרט מקדשי כלל נעשה כלל מוסף על הפרט ואיתרבו כולהו משום דהוו פרט וכלל המרוחקים בשני עניינים ואין דנין אותו בכלל ופרט אלא כשהפרט ממעט והכלל מרבה: ושמא אני מרבה בכלל כעין הפרט ומאי ניהו בכור ומעשר וכו' ת"ל זבח והאי ראיה לא קיימא ליה כדמפרש ואזיל. והאי בשר זבח למעט דם. וכולה מילתא כדאיתא במסקנא:
(א) <b>יכול </b>יהו חייבין עליהם מיד פי' שיקדשו קדושת פה אם אכלו בטומאת הגוף יהא חייב ת"ל אשר יקריב אל הקדשים: אמר ר' אלעזר וכי יש נוגע חייב והא כתיב אשר תאכל ואכל אלא עד שיוכשר ליקרב את שיש לו מתירין עד שיקרבו מתיריו ואת שאין לו מתירין משיקדש בכלי ולמעלה למדנו לאותו שיש לו מתירין עד שיקרבו מתיריו מדכתיב כל טהור יאכל בשר. והנפש אשר תאכל בשר בשר הנאכל לטהורים חייבין עליהם משום וכו' וכאן למדנו את שאין להם מתירין כגון הקומץ והלבונה שאין להם היתר לטהורים מנין שיהא חייב עליהם משיקדשו בכלי שרת לכך יאמר את הקדשים לרבות את כולם אשר יקרבו מתיריו ומאי ניהו משיקדשו בכלי שהרי אין להן מתירין אחרים:
(א) <b>אחר </b>שריבינו דברים שהן כשלמים למה נאמר שלמים כלומר למה הוזכר בשר שלמים פרט לדם שאין חייבין עליו משום טומאת: ובזבחים פ' בית שמאי [מו.] מפיק לה מקראי אחרינא מדכתי' ואני נתתיו לכם על המזבח לכפרה נתתיו ולא למעילה: ותלת' קראי אחריני מייתי התם בדם חד למעוטי מעילה וחד למעוטי מטומאה. ואיכא למימר חד למעוטי מטומאת דם וחד למעוטי מטומאת הגוף: ובתחלת זה הספר בשלש עשרה מדות מפרש והלא שלמים בכלל כל הקדשים היו אלא ללמד [על] כולו יצא מה שלמים שהן קדשי מזבח יצאו קדשי בדק הבית וזהו שאמרו בקדשים בזבחים [שם] אמר ר' אבהו שלש כריתות למה אחת לכלל ואחת לפרט ואחת לדברים שאין נאכלין וכאן אמרנו פרט לדם ואיפשר כי בשר בא למעט דם. ושלמים באו לרבות דברים שאין נאכלין. ומה שאמר ר' אבהו. לר' שמעון דאמר דברים שאין נאכלין אין חייבין עליהן משום טומאה לאיתויי חטאת הפנימיות. וכאן אמר ר' שמעון דברים שאין נאכלין: י"ל כמו כן כי בשר בא לר' שמעון למעט דברים שאין נאכלין ושלמים באו לרבות חטאות הפנימיות:
(א) <b>אתה </b>אומר לכך בא הכתוב לחלק בין טומאות לטומאות פי' בין טומאת בשר לטומאת דם או לא בא לחלק אלא בין קדשים לקדשים על קדשים קלים אלא לאחר זריקת דמים כדכתי' כל טהור יאכל בשר. והנפש אשר תאכל בשר. בשר הנאכל לטהורים וכו' כדאמרן לעיל: אבל על קדשי קדשים בין לפני זריקה בין לאחר זריקה ומאי אשר יקרב לאו למעט אלא לרבות הקרב לאכילת הקדשים מ"מ. ובקדשי קדשים בלחוד קאמר: ת"ל ואכל בשר ואכל זבח ואכל שלמים בשר למעוטי דם שלמים לכדר' אבהו זבח לרבות שאר קדשי קדשים וכולם הוקשו לבשר הנאכל לטהורים כדאמרינן לענין שלמים: וקשיא לי הכא לענין טומאה דרשינן בשר זבח ולענין פיגול דכתיב אם האכל יאכל מבשר זבח שלמיו מאי דרשי' בזבח בשלמא שלמיו לכדאמרן מה שלמים מיוחדין דבר שיש לו מתירין: אלא בשר זבח מאי דרשי' בהו: ואיכא למימר זבח שאם יחשוב משעת זביחה על מנת להאכל ביום השלישי ולומר שמפגלין במחשבת אכילת בשר ואעפ"י שאינה צד מזבח ואינה מעכבת כפרה. אי נמי לאיתויי כל שיש בו מתירין או לאדם או למזבח דלא תימא דומיא דשלמים ממש שיש להם מתירין לאדם משום דאכילה כתיב ביה ומיהו בלאו מיהת מיחייב: ואיידי דבעי למיכתב אכילה בכרת כתביה רחמנא בלאו. ואכילה שהיא בכזית הלכה למשה מסיני:
<h4>פרשה י</h4>
(א) <b>בני </b>ישראל מוזהרין על החלב ואין הגוים מוזהרין: והדין הוא ומה אבר מן החי שאין בו כרת איסורו נוהג בבני נח דכתי' אך בשר בנפשו דמו לא תאכלו:
(א) <b>ומה </b>אם הדם שאין חייבין עליו משום פגול נותר וטמא פיגול דהוא גופיה מתיר הוא ואין חייבין משום פגול אלא על דבר שיש לו מתירין נותר וטמא כדאמרן לעיל מתלתא קראי דכתי' בי' ואפי' לא הוו כתיבי שור וכשב ועז כיון דכתי' ביה כל אוכל חלב מן הבהמה אשר יקריבו ממנה קרבן לה' ממילא בהמה טמאה אמעיטה לה מכרת וכיון דמכרת אימעיטא איצטריך לאיתויי בק"ו מדם לחייובי בלאו מיהת ולהכי איצטריך שור וכשב ועז למעוטינהו נמי בלאו:
(א) <b>מנין </b>לרבות את הכלאים שאביו ואמו מן בהמה שיהא חלבו אסור ת"ל כשב ועז דברי ר' עקיבא וכו' קא דריש בהמה שיש בה כשב ועז דהיינו כלאים: ואם נפשך לומר מן הבהמה אשר יקריבו כו' לרבות את הכלאים ומאי ואם נפשך לומר משום דכתי' שור וכשב הרי יש כאן וא"ו יתירא ואין אתה יכול לרבות מהם כלאים שאין בהמה דקה מתערבת מן הגסה ולא הגסה מן הדקה אלא הנך לאיתויי לכדאמרינן בחולין [קיז.]. חלב השוה בשור וכשב ועז פרט לאליה דאע"ג דקריבה לגבוה ומיקרי חלב דכתיב חלבו האליה תמימה אפי' הכי שרייה רחמנא: כוי ופחות מכזית שאינן בכלל עונש קא סבר האי תנא בריה בפני עצמה היא פחות מכשיעור קא סבר חצי שיעור אסור מן התורה והכי איתא במס' יומא פ' בתרא [עד.]:
(א) <b>חלב </b>נבלה וחלב טריפה יעשה לכל מלאכה בנבלת בהמה טהורה הכתו' מדבר פי' שהחלב טהור כנבלה שאין עליו תורת בשר אבל בחלב נבלת בהמה טמאה טמא כבשר שאין חלבה חלוק מבשרה לכל דבר: או יכול בנבלת בהמה טמאה ולא בטהורה כי כמו שנתמעט מכרת דחלב לענין טומאה נמי שמא נתמעט מטומאה: ודין הוא טהר כאן מכלל חלב שאין עליו טומאת נבלה כדכתי' יעשה לכל מלאכה ואפילו מלאכת הקדש והא דקתני מכלל חלב משום דכל חלב נבלה אין אנו רוצים לטהר אלא או מטומאה לבדה או מטהרה לבדה כדמפרש ואזיל: וטהר במקום אחר מכלל נבלה פי' שכל הבשר טיהר במקום אחר ומאי ניהו נבלת עוף טמא שאין לה שום טומאה בעולם כדנפקא לן מקראי בפרק כסוי הדם [פה.]. מה כשטיהר מכלל נבלה לא טיהר אלא בטומאה או כלך לדרך זו טיהר מכלל חלב טהר מכלל שחיטה פי' מליקה וכו' ת"ל טרפה את שיש בה טרפה יצא בהמה טמאה שאין בה טרפה שאין אנו מדקדקין בין נבלה לשאינה נבלה לענין (טריפה) [טמאה] אבל טריפה למאי והלא אינה מטמאה עד שתמות. ולענין איסור אכילה בין טריפה לשחיטה (טריפה) [בטמאה] שתיהן אסורות:
(א) <b>יכול </b>שאני מרבה בכלל זה חלב חיה טהורה שיהיה טהור מטומאת נבילה שהרי יש בה איסור טריפה ת"ל ואכול לא תאכלוהו חלב שיש בו משום לא תאכלוהו:
(א) <b>הנפש </b>לרבות את השותה שאם המחה את החלב וגמעו חייב ומשום דכתי' האוכלת איצטריך למימ' אף השותה ואע"ג דריש ליה הנפש ולא הצבור ההוא לא הוה צריך ליה דמהאוכלת נפקא. אוכלת כדי אכילה שאין בה עונש כרת על פחות מכזית: ואע"ג דכתי' כל ההוא אאוכלין קאי ולא על חלב. וא"ת הרי אנו מרבים נאכלין ממנו למעלה חלב בעלי מומין וחלב חולין. התם כיון דליכא לרבויי מיניה אוכלין מרבה מיניה נאכלין אבל הכא אי מרבינן מיניה פחות מכזית אכילה דכתי' בה דלמאי הלכתא כתביה רחמנא אלא שמע מינה למעוטי פחות מכזית. וכיון דלגבי כרת אצטריך ליה למיכתב אכילה לגבי לאו נמי כתב רחמנ' אכילה ואע"ג דמיחייב עלה בפחות מכשיעור: וכן לענין דם דכתי' כל נפש אשר תאכל כל דם ונכרתה לא מיחייב עליה בפחות מכזית ולמעלה שהזכירו בטומאת בשר מדבר והוצרך למעט טומאת משא מטומאת בשר והוצרך למעטו מטומאת הגוף מפני שיש חומר בזה מה שאין בזה שטומאת הגוף בכרת וטומאת בשר בלאו טומאת בשר מרובה טומאת הגוף אינה מרובה לכך הוצרך למעט משא משתיהם: מיהו מטמאין שאין מטמאין במשא כדפרישנא לעיל:
(א) <b>לכל </b>מלאכה מה ת"ל ר' יוסי הגלילי אומ' יכול במלאכת הקדש יהא מותר ליהנות ממנו שהרי הוא קרב למזבח אבל למלאכת הדיוט יהא אסור להשתמש בו הואיל ואסור לו באכילה: וקשיא לי והא אמרינן לעיל ואכול שיכול להאכילו לאחרים: ואיכא למימר שמא באחרים שעסוקין במלאכת הקדש שמותר להדיוט להאכילו להם אבל עסוקין במלאכת הדיוט אסור להאכילו להם לא במכר ולא במתנה ת"ל לכל מלאכה: ר' עקיבא אומר יכול למלאכת חולין יהא טהור וכו' כלומר לטומאה ולטהרה איצטריך קרא אבל לאיסור והיתר לא צריך קרא למשרייה שכשהותרה נבלה למוכרה לגוים היא וחלבה וגידה הכל הותרו כי אצטריך האי קרא לטהרת מלאכת קדש כגון למשוח עורות לתיק הכלים ובמשכן למכסה עורות האלים ועורות התחשים: ור' יוסי הגלילי סבר כשהותרה נבלה היא הותרה אבל חלבה וגידה לא הותרו ולהכי איצטריך להתיר חלב בהנאה להדיוט. והכי איתא בפסחים פ' כל שעה [כג.]:
(א) <b>יצא </b>חלב דפנות שאין כשר ליקרב שהרי נתפרש בסדר ויקרא איזה חלב עולה לגבוה ואין שם חלב הצלעות ולא מן הצלעות ולמעלה והוא מותר באכילה:
(א) <b>כל </b>דם לא תאכלו יכול אף דם מהלכי שתים פי' דם האדם יכול האוכלו יהא בכרת: דם ביצים פי' כגון ביצים מוזרות: מה עוף ובהמה מיוחדים שיש בהם טומאה חמורה ויש בהם טומאה קלה טומאה חמורה שמטמאה את האדם במשא כי אכילת נבלת עוף טהור משא היא מפני שהיא טומאת בית הסתרים ואין אדם מטמא מבית הסתרים במגע אלא במשא והכי איתא במס' נדה פ' יוצא דופן [מב:]. ויש בהם טומאה קלה שמטמאין טומאת אוכלין ואין מטמאין אדם וכלים: נבלת העוף מפני שאינה מטמאה את האדם אלא לרבות את בית הבליעה: אבל בחוץ אוכלין ומשקין מיהת מטמאה במגע: ונבלת בהמה נמי משכחת לה בכזית נבלה שאפהו כבצק והשלימו לכביצה שהוא מטמא אוכלין ומשקין במגע ואינו מטמא אדם שהבצק חוצץ. ויש בהן איסור ויש בהן היתר של ידי שחיטה הם ניתרים וקודם שחיטה הן אסורים: אף כל שיש בו טומאה קלה וכו' לאיתויי כוי דקסבר בריה הוא: יצא דם מהלכי שתים שאין בו טומאה קלה אעפ"י שאפוהו כבצק מטמא טומאה חמורה אפי' במגע מפני שטומאה רצוצה בוקעת ועולה בוקעת ויורדת: יצא דם שרצים שאין מטמאה טומאה חמורה שאין מטמאין במשא. יצא דם ביצים מוזרות שאינו מין בשר דם דגים דם חגבים שכולו היתר דלא בעו שחיטה והכי מפרש להא מילתא בכריתות פרק דם שחיטה [כא.] בכלל ופרט וכלל קא דריש ליה: כללא קמא לאו כללא בתרא כרת לעוף ולבהמה מה ת"ל כלומר תרי פרטי למה לי. הדר אמר אילו נאמר עוף ולא נאמ' בהמה הייתי אומ' אי מה עוף שאין בה כלאים פי' שאין חייבין על צמרו משום כלאים אף בהמה שאין בצמרה משום כלאים והוה מיתנא מכללא בהמה טמאה ושור ועז. אבל מיני רחלים וכבשים דאית בצמרייהו משום כלאים מיחייב עליהם להכי אצטריך ולבהמה לאיתויי כל מין בהמה. ואם נאמר בהמה ולא נאמר עוף הייתי אומר מה בהמה שאינה באם על הבן אף עוף שאינו באם על הבן ואינו דומה לבהמה לא מיחייב על דמו לכך נאמר עוף לאיתויי כל עוף: והשתא דכתיבי תרויהו על כרחיך מאי אית לך למימר לאיתויי כוי דדמי להו בכולהו שיש בהם טומאה חמורה וקלה ומין כשר ויש בו איסור והיתר ולמעוטי הנך דלא דמו להו והכי מפרש לה בכריתות: [כא:] והא דאמרינן לעיל מה עוף ובהמה מיוחדין שיש בהן איסור והיתר יצאו דגים וחגבים שכולהו היתר משום עוף טהור ובהמה טהורה נקט לה להא מילת' ולאגמורי דדגים וחגבים לא בעו שחיטה. וביצים נמי דקתני יצאו ביצים שאינם מן בשר. לאגמורי דביצים לאו מין בשר הוא ואפי' מן השליל של ביצים שבמעי התרנוגולת ואין בהן משום נבלה לא לענין טומאה ולא לענין איסור נבלה כדאיתא במס' יום טוב פ"א [ז.]: ואיתא לקמן בפ' כסוי הדם בענין טומאת נבלת עוף טהור ולא תני להאי צד משום דהוה צריך ליה דהא הנך כולהו ממעטי משום דאין בהם טומאה חמורה וטומאה קלה. אדם דאין בו אחר מיתה טומאה קלה כדפרישית לעיל: שאפהו כבצק והשלימו לכביצה אוכלין דאית ביה כזית בשר בתוך הבצק מטמא טומאה חמורה הוא כדפרישנא: ואית ליה ביה כזית בשר לא מצטרף כלל ואפי' חשב עליה לאכילה משום דבטלה דעתו אצל כל אדם: שרצים נמי אין בהם טומאה חמורה של משא כדאמרן: דם ביצים ודם חגבים ודגים משום דאין בהם טומאה כלל לא במגע ולא במשא: אלא הא דתנא להו להנך צדדין כולהו לאגמורי על הני דליתנהו בהו: ביצים שאינן מין בשר לענין טומאה ולענין איסור נבלה: וחגבים ודגים אינם טעונים שחיטה אבל ביצים יש מהם שטעונין שחיטה כגון שליל של ביצים שבמעי התרנגולת וכן בעוף טמא אסורין הן ואפי' ביצים שיצאו לחוץ כדכתי' ואת בת היענה וכו' כדאיתא במס' חולין פרק אלו טרפות [סד:]:
<h4>פרשה יא</h4>
(א) <b>דבר </b>אל בני ישראל וכו' בני ישראל מניפין ואין הגוים מניפין כבר היא שנויה בפרש' סמיכה:
(א) <b>בני </b>ישראל מניפין ואין בנות ישראל מניפות. אמר ר' יוסי אם מצינו שלא חילק הכתו' בין קרבן גוים לקרבן נשים וכו' לתנופה אימא לא חילק בסמיכה שאינה אלא בבעלים תאמר בתנופה שאינה בבעלים שהרי תנופה בכהן ת"ל בני ישראל בני ישראל מניפין ואין בנות ישראל מניפות כך היא שנויה בכאן: ובמנחות פ' כל המנחות [סא:] בגירס' מהופכת אמר ר' יוסי מה מצינו שחלק הכתוב בין קרבן ישראל לקרבן נשים לתנופה מה לא חלק בסמיכה שסמיכה בבעלים נחלוק בתנופה שהתנופה בכהנים ומה ת"ל בני ישראל בני ישראל מניפין ואין הנשים מניפות: פי' אבל קרבנן טעון תנופה אבל אין טעון קרבנן סמיכה מפני שהסמיכה אינה אלא בבעלים וכיון שנתמעטו קרבנן מן הסמיכה נתמעט לגמרי אבל תנופה אעפ"י שנתמעטו הן עצמן שאינן מניפות כקרבן ישראל שמניח כהן את ידו תחת יד הבעלים: זה הדרך לגירסא דמנחות אבל לזאת הגירסא דומה כי היא דרך אחרת וסבירא ליה לר' יוסי דקרבן נשים וקרבן גוים לא בעו תנופה כלל: והכי קאמר אם מצינו שלא חלק הכתוב בין קרבן נשים לקרבן גוים דלא בעו סמיכה כלל לא נחלק ביניהם לענין תנופה שאין קרבנן טעון תנופה כלומר ומה היית צריך לומר ואין הנשים מניפות כיון דאמרת ואין הגוים מניפין ממילא אנו יודעים שהנשים כמו כן נתמעט קרבנן ממנה: הדר אמר צריך אני לפרש שהייתי יכול לומר שאין זו דומה לסמיכה מפני שהסמיכה אינה אלא בבעלים. ואם מיעטת מהן סמיכה הנה נשאר הקרבן בלא סמיכה אבל תנופה שהיא ביד בעלים וביד כהן אם נתמעטו ממנה שמא הקרבן שלהן טעון תנופה ביד כהן ואעפ"י שאין קרבן גוים טעון תנופה כלל יהא קרבן נשים טעון תנופה בכהן: והטעם להפרש זה בין קרבן גוים לקרבן נשים מפני שנתרבו הנשים בענין תנופה במקום אחד במנחת סוטה והנזירה הילכך הייתי סבור שיש כאן הפרש בתנופת כהן בין קרבן גוים לקרבן נשים לכך הוצרך לומר בני ישראל מניפין ואין הנשים מניפות לומר שקרבן גוים ונשים שוה הוא לתנופה שאין בהן תנופה כלל: זה הדרך נראה ליה לפי זאת הגירסא ותרי תנאי נינהו אליבא דר' יוסי: ודייקא נמי דפליגי תנאי בהא מילתא מדקתני בפ' שתי מדות [צג:] חומר בסמיכה מבתנופה שהתנופה נוהגת ביחיד ובצבור בחיים ובשחוטים בדבר שיש בו רוח חיים ובדבר שאין בו רוח חיים מה שאין כן בסמיכה ולא קתני ונוהגת בקרבן [נשים] מה שאין כן בסמיכה אלמא תנופה נמי אינה נוהגת בקרבן נשים:
(א) <b>או </b>אינו אלא זה כהן המקריב ת"ל ידיו תביאנה לרבות בעלים הא כיצד וכו' ובמנחות פרק כל המנחות [סא.] גבי תנופת הביכורים גרסינן תניא ר' אליעזר בן יעקב אומר ולקח הכהן הטנא מידיך ללמד על הבכורים שטעונין תנופה ואמרינן התם מאי טעמא דרבי אליעזר בן יעקב גמר יד יד משלמים כתיב הכא ולקח הכהן הטנא מידיך וכתיב התם ידיו תביאנה מה להלן בעלים אף כאן בעלים ומה כאן כהן אף להלן כהן אלמא האי המקריב לאו מוקים ליה בכהן ואיפשר משום דלאו בפירוש הוא מיתוקם בכהן לפי שהבעלים. גם כן נקראו מקריב דכתיב אדם כי יקריב מכם ורישא דקרא נמי בבני ישראל מדבר ומשום הכי איצטריך למגמריה בגזרה שוה:
(א) <b>ולא </b>אוציא את האשם שיש במינו תנופה פי' אשם מצורע הוא טעון תנופה כדמפרש בקרא הילכך כולהו אשמות נמי דילמא בעו תנופה שחוטים. ת"ל שלמיו אוציא את שאר אשמות ולא אוציא אשם מצורע הואיל וטעון תנופה חי יהא טעון תנופה שחוט: ודין הוא וכו' כשאומר מזבחי שלמיכם שהוא לשון רבים לרבות שלמי צבור. כבשי עצרת: ומנין שיטענו הרמה פי' תנופה הולכה והובאה לארבע רוחות והרמה למעלה ולמטה ת"ל שוק התרומה וכו' בפרשת שמיני כתיב שוק התרומה וחזה התנופה וכו' כל שטעון תנופה טעון הרמה: ונ"ל כמו כן נאמר וכל שטעון הרמה טעון תנופה ואעפ"י שבכל מקום מזכיר תנופה לחזה ותרומה לשוק. ואני תמיה למה הוזכר כך בכל מקום וכדומה אני על שם כי חזה והשוק שנתנו תחלה דהיינו המילואים לא נתנו במקום אחד כי החזה של איל המילואים נתן למשה למנה והוא הניף אותו בידיו בלא ידי אהרן והשוק ניתן לאהרן והמתנה שניתנה לאהרן היא נקראת תרומה כדכתיב הכא ואת שוק הימין תתנו תרומה לכהן ועל שם אותו שוק הראשון נקראו כולם תרומה:
<h4>פרק טז</h4>
(א) <b>מנין </b>לקשה ואינו טעון לחם כגון שלמים ת"ל בפרשת מילואים בסדר ואתה תצוה כי תרומה הוא ותרומה יהיה מאת בני ישראל מזבחי שלמיכם לרבות את כולם:
(א) <b>אותו </b>ואפילו כולייא אחת פירוש דלא תימא שתי כליות מיהא בעינן דתרוייהו כחזה דמו או כשוק דמו או כאליא דמו קמ"ל אותו ואפילו לא נשתייר אלא כולייא אחת טעון תנופה: תנופה ולא תנופות לומר שכל האמורים עם החזה והשוק לא היה עושה אלא תנופה אחת בבת אחת שלא תהא סבור כיון דכתיב תנופה בחזה לחודיה ותרומה בשוק ליעביד בהו שתי תנופות קמ"ל:
(א) <b>לפני </b>ה' במזרח ובמנחות פרק כל המנחות [סא.] פריך והא אמרת הגשה במנחה לפני ה' במערב ומתרץ הני מילי מנחה דמיקרי חטאת: כי כחטאת האשם הוא לכהן וחטאת טעונה יסוד וקרן דרומית מזרחית לא הוה ליה יסוד אבל הכא לפני ה' קרינן ביה: וכיון דאיפשר למיעבד כלפי חוץ אינו מן הדין שיכנס האדם לפנים שלא לצורך. והא דאמרי' חטאת טעונה יסוד לאו במתנותיה שהרי טעונה מתן ארבע קרנות אלא משום שיריה קאמר כיצד הוא עושה נותן את החלבים ביד הבעלים וחזה ושוק למעלה מהן ושתי הכליות ויותרת הכבד למעלה מהם ואם יש שם לחם הלחם למעלה ומניח ידו תחת יד הבעלים ומניף ומוליך ומביא וכו': תנופה היתה במזרח כדאמרן והגשת המנחה במערב כדאיתא בפרש' מנחה בתחלת סדר זה: והא דאמרינן הכא נותן את החלבים וחזה ושוק עליהם מייתי לה במנחות [סב.] מקרא דכתי' בפרשת מלואים שוק התרומה וחזה התנופה על אשי החלבים יביאו להניף וההוא קרא אחרינא דכתיב וישימו את החלבים על החזות ויקטר החלבים המזבחה התם דיהיב ליה כהן אחרינא ואזיל ומקטיר ליה משום ברב עם הדרת מלך ונמצא התחתון למעלה אבל הא דאמרינן הכא ויותרת הכבד ושתי הכליות למעלה מהם לא ידענ' מהיכא: ואיפשר משום דחזינן דהשוק והחזה נותן על החלבים ולא הזכיר שם יותרת הכבד וכליות שמע מינה שלא היו ביחד אלא למעלה מהם ובלא יותרת הכבד וכליות אי איפשר שהרי מצינו אותם במלואים בפירוש ובשאר שלמים רבינו אותם מן המקרא למעלה. וכל מקום שיש שם לחם הלחם למעלה כדאשכחן במלואים לקמן בפרשת' דא בסוף הסדר: וגירסא דמנחות בהא עניינא הכי גרסינן לה. כיצד הוא עושה מניח את האימורין על פסת היד וחזה ושוק עליהם ובכל מקום שיש שם לחם הלחם למעלה: ולפי גירסה זו דומה כי כל האימורין היו ביחד וחזה ושוק עליהם. וכן בדין שלא להפסיק בין הנאכלין ולגירס' זו הכל נפסק:
(א) <b>ומנין </b>שאין אהרן ובניו זכאין בחזה ושוק כדי לאכלם אלא לאחר הקטרת האימורין וכו':
(א) <b>זרוע </b>חולין מנין פי' הזרוע והלחיים והקיבה: זרוע מוקדשין פי' זרוע בשלה מאיל נזיר מזבחי שלמיכם זהו שאמרנו לרבות זבחי שלמי צבור אם טעונים כולן תנופה בשחוטין או בחזה ושוק ואימורין שלהם. דר' סבר כולן כמות שהן הכבשים ורבנן סברי חזה ושוק כשאר שלמים:
(א) <b>מנין </b>טמא בשעת זריקה וטהור בשעת הקטר חלבים כגון שלא הקטירו את האימורין עד שחשכה וכבר העריב זה שמשו והוא טהור מנין שאינו חולק בחזה ושוק ת"ל המקריב את דם השלמים: ואת החלב כלומר אעפ"י שהוא ראוי להקטיר את החלב בעינן שיהא ראוי להקרבת הדם אבל אם היה טהור בשעת זריקה ונטמא קודם הקטרה חולק כי הקרבת הדם שהיא ראשונה והיא עיקר הכפרה היא גורמת:
(א) ואבא שאול אומר כי אפילו טהור בשעת זריקה וטמא בשעת הקטרה אינו חולק דבעינן מקריב את הדם ומקטיר את החלב והכי מפרש לפלוגתייהו בזבחים פרק טבול יום [קב:]:
(א) <b>ומנין </b>לרבות יציקות ובלילות פתיתות ומליקות וכו' עבודה המסורה לבני אהרן וכו' במנחות פרק הקומץ רבה [יח:] מפרש טעמא דר' שמעון פליג על רבנן דאמרי יציקה ובלילה כשרות בזר ואיהו סבר שאף אלו עבודות מסורות לבני אהרן הם והתם מפרש טעמייהו:
<h4>פרק יז</h4>
(א) <b>יבא </b>טבול יום ויאמר לכהן תן לי ממנחת ישראל ואוכל לערב וכו' ומה אם במקום שיפה כחך בחטאתך שאתה אוכל אותו כשאתה טהור דחיתיך מחטאת ישראל כשאתה טבול יום כדאמרינן לקמן. מקום שהורע כחך במנחתך שהיא כולה כליל אינו דין שאדיחך ממנחת ישראל מה לי אם דחיתני מחטאת ישראל שהרי יפה כחך בחטאתך תדחני ממנחת ישראל שכמות שהורע כחי במנחתי הורע כחך במנחתך ת"ל גבי מנחת כהן המקריב אותה וכו' פשוטה היא:
(א) <b>אם </b>לאו תן לי מחזה ושוק של שלמים אמר לי ומה אם במקום שיפה כחך בקדשי קדשים שכולם שלך דחיתיך מהם מקום שהורע כחך בקדשים קלים שאין לך בהם אלא חזה ושוק אינו דין וכו' אמר לו מה לי אם דחיתני מקדשי קדשים שהרי הורע כחי אצל נשי ועבדי שאינן נאכלין אלא לזכרי כהונה: קשיא לי לימא ליה כדאמר לעיל מה לי אם דחיתני מקדשי קדשים שיפה כחך בהם שכולם שלך תדחני מקדשים קלים שכשם שהורע כחי כך הורע כחך בהם שאין לך בהם אלא חזה ושוק בלבד: וי"ל דטענה גדולה וחזקה יכול לומר באלו יותר מן העליונים לפיכך שנאם:
(א) <b>יצא </b>טבול יום קולא וחומרא על ראשו כלומר יצא נקי מן הקדשים בקלים וחמורים שאמרנו ואעפ"י שאינו נדחה מן הק"ו אלא מן הפסוק כיון שנתחזק הק"ו בכח הפסוק חשוב אותו כאלו הוא נדון מן הק"ו לבדו: אונן מימינו ומחוסר כפרה משמאל כלומר כמו שאומרים לטבול יום ודוחין אותו מכולם כך דוחין את האונן ואת המחוסר כפרה לפי שאין מקריבין ואינם אוכלים:
(א) <b>כי </b>את חזה התנופה וכו' התנופה זו תנופת הסל נראה דעל תנופת הלחם אשר בסל קאמר ולא על הלחם שבאיל נזיר ושבאיל המילואים: התרומה זו תרומת התודה תרומת הארבע חלות שבלחמי תודה קאמר ובמילואים הוזכר הסל וכן באיל נזיר אבל בלחמי תודה לא הוזכר סל ומפני שהכל מתנה לכהן מן השלמים ומן הבא עמהם ואחר התנופה לכך כלל את כולם: לקחתי מאת בני ישראל ראויים היו ישראל פי' בכורות של ישראל שהיו עובדים העבודה מתחלה שאלמלא חטאו ישראל עדיין לא פסקה העבודה מהן והיו נוטלין אלו המתנות וכשחטאו בעגל ניטלה מהם העבודה ומתנותיה. ויש מפרשים שהכל היה ראוי לבעלים שלא ליתן כלום מן השלמים לכהנים אלא שנתחייבו ונגזל מהם וניתן לכהן שקבע אותו עליהם כמו מס ידוע:
(א) <b>יכול </b>כשם שנתחייבו וניטלו מהם כך אם יזכו יחזרו להם ת"ל וכו' יכול אף השלמים יהיו חייבין במתנות פי' בזרוע ובלחיים ובקיבה ת"ל אותם וכו': מאת בני ישראל מרצון ישראל כלומר שאין הכהנים רשאין ליטול אותם בזרוע אלא כמו מתנה הם משלמי ישראל שהם נותנין מתנה לכהן. מאת בני ישראל מיד בני ישראל יבאו ליד הכהן:
<h4>פרק יח</h4>
(א) <b>הא </b>מה אני מקיים אלה שני בני היצהר כלומר אם על אהרן ובניו נאמר שמשחתן קיימת הרי שלשה הם אלא זה אהרן ודוד שנמשחו ביצהר ואינם צריכים משחה אחרת לכך הוזכרו במשיחה הראשונה. יצהר זה השמן והראהו המלאך שתשוב העבודה על ידי זרעו של אהרן ובשוב המלוכה לזרעו של דוד והוא זרובבל שהיה מזרע דוד: מלמד שאף האישים סייעו. ביום הקריב אותם לכהן לה' מלמד שאף היום סייע כלומר מה ענין משיחה אצל האישים ועוד מה צורך להקריב ביום שהקריב אותם לכהן וכי בו ביום נטלו המתנות הללו האמורות בפרשה זו אלא בא ללמד שהאישים סייעו והיום סייע כלומר ודאי כולם שמחים בדבר שהאש היתה דולקת היטב על המזבח והיום היה יפה ונוח לעבודה והמלאכה היתה עליהם:
(א) <b>אשר </b>צוה ה' לתת להם ביום משחו אותם. אמר ר' שמעון מנין שהיו ישראל מפרישים מתנות כהונה מהר סיני וכו' ת"ל לתת להם ביום משחו אותם פירוש מדכתיב לתת להם משמע מעכשו שצוה להם אבל קודם לכן לאחרים היו נותנין ומאי נינהו לבכורות ובא ענין זה כאותו ענין של מעלה בפירוש הראשון: ומן הענין שפירוש ר' שמעון נראה הפי' השני שפירשנו למעלה כי מה צורך למדרש ביה כי אם כבר למדנו אותו מהפסוק הראשון: מאת בני ישראל כלומר מרצון ישראל שאף לדורות צוה שלא יטלו הם אלא מיד ישראל הבעלים כדכתי' חק עולם לדורותיכם ר"ל חוקת עולם לבית העולמים אעפ"י שהוזכרו אהרן ובניו וכתי' ביום משחו אותם לא תהא סבור שאין הדבר נוהג אלא באהרן ובניו לכך נאמר חוקת עולם. ואלו נאמר לדורותיכם הייתי אומר לשני דורות ואילו נאמר חוקת עולם הייתי אומר לאותו דור יהא הדבר נוהג לעולם בין במדבר בין שיכנסו לארץ שכן מצינו ועבדו לעולם וישב עד עולם לכך הוצרך לומר חוקת עולם לדורותם:
(א) <b>זאת </b>התורה לעולה למנחה ולחטאת ולאשם ולמילואים ולזבח השלמים: אשר צוה ה' בהר סיני ביום צוותו וכו' להקריב את קרבניהם לה' במדבר סיני: הוקשו כולם למילואים מה מלואים כללותיהם ודקדוקיהם נאמרו בסיני שהרי קודם שהוקם המשכן נאמר לו הכל כדכתיב בפרשת ואתה תצוה אף כולם נאמרו כללותיהם בסיני כדמפ' ואזיל. אעפ"י שיש מהם שלא קרבו כגון חטאת יחיד ואשם ולא מנחת יחיד ונסכי יחיד ולא נזירות שהוא בכלל שלמי יחיד כדאיתא בזבחים פרק בתרא [קיב:]:
(א) <b>אי </b>מה מלואים קרבן צבור קרבן יחיד מנין שנאמרו בסיני כללותיו ודקדוקיו ת"ל לאשם ואין אשם בצבור: ויאמר לאשם וכו' אלו כן הייתי אומר מה אשם קרבן יחיד וכו' ת"ל ולמלואים. כשתמצא לומר לעולה לעולת יחיד ולעולת צבור וכו' פי' עכשו שאמרת ולאשם ולמלואים למה הוצרכו זה ללמד על קרבן יחיד וזה ללמד על קרבן צבור: נמצאת אומר כי לעולה ולמנחה ולחטאת וכו' בין עולת יחיד בין עולת צבור קאמר ולחטאת יחיד ולחטאת צבור. ולזבחי שלמי צבור ומאי נינהו כבשי עצרת:
(א) <b>אשר </b>צוה ה' את משה וכו' להביא את הבכור והמעשר והפסח שכולם נאמרו כללותיהם ופרטיהם מסיני ואעפ"י שעשו פסח מצרים הרבה מצות יש בפסח דורות שאין בפסח מצרים ושאר דקדוקין הרבה כולן נאמרו בסיני שלא נאמרו במצרים:
(א) <b>ומנין </b>לעולת הדורות שתטעון כלי לקבל הדם ת"ל עולת תמיד לדורותיכם: ועולת תמיד העשויה בהר סיני מקיש עולת הדורות וכו' פי' שניהם נאמרו על עולת תמיד הראשון בפרש' ואתה תצוה והשני בסדר פנחס ומקיש עולת תמיד העשויה לדורות לעולת תמיד העשויה בהר סיני שהרי בשתיהן נאמר עולת תמיד וכו' וילפינן עולת תמיד מעולת תמיד דקא סבר האי תנא דעולה היא שהקריבו ישראל במדבר דכתיב ויעלו עולות ויזבחו זבחים שלמים לה' פרים עולות אותה עולה עולת תמיד הוא. דכתיב בה וישם באגנות: מיהו קשיא לי במסכת חגיגה [ו:] דקאי חשיב אביי הנהו תנאי דסבירא להו עולה שהקריבו ישראל במדבר עולת תמיד הואי. ולא קא חשיב להאי תנא. ואיכא למימר דר' ישמעאל סבר נמי דעולה שהקריבו ישראל במדבר עולת ראייה הואי והאי עולת תמיד העשויה בהר סיני הכי קאמר עולה העשויה כמו שנעשת בהר סיני ומאי ניהו עולת ראיה שטעונה כלי: ועכשו נלמוד עולת תמיד לדורות מעולת הר סיני אף כאן הוקשה לעולת הר סיני. ונמצינו למדים מכאן דדבר הלמד בהיקש חוזר ומלמד בגזרה שוה: אי נמי עולת תמיד כולה חדא מילתא היא: וסוף דבר אינו מתיישב עלי לפי דלענין הפירוש הזה לא היה צריך ללמד עולת תמיד לדורותיכם מעולת תמיד של הר סיני שהרי עולת תמיד העשויה בהר סיני יש בכללה עולת תמיד של דורות כמו שפירשנו דהא עולת תמיד סתמא כתיב ומקיש אותה לעולה שנעשית בהר סיני ומאי ניהו עולת ראיה אלא מחוורתא כפירושא קמא: ואביי לא הוה תני לה להא ברייתא ואי הוה תני לה לא הוה סמיך עילויה דהא לא גמר לה מריבוי ביום צוותו את בני ישראל להקריב את קרבניהם לה':
(א) <b>במדבר </b>סיני למדנו לדברות הר סיני שלא נאמרו אלא ביום ומנין לדברות שלא בהר סיני וכו' שהרבה דברות נאמרו למשה שלא היו בהר דכתיב ומשה יקח את האהל ונטה לו מחוץ למחנה וכו' וירד עמוד הענן ועמד פתח האהל ודבר עם משה: ומנין שכולם היו ביום דכתיב אלה תולדות אהרן ומשה ביום דבר ה' אל משה בהר סיני:
<h4>מכילתא דמילואים א</h4>
<h3>שמיני</h3>
<h4>מכילתא דמילואים ב</h4>
<h4>פרשה א</h4>
(א) <b>יין </b>ושכר אל תשת יכול כל שהו. יכול מגתו ת"ל ושכר וכמה כדי לשכר רביעית ושהוא בן ארבעים יום. א"כ למה נאמר יין יין מוזהרין עליו כל שהוא ומוזהרין מגתו כלומר אזהרה יש בו אבל אינו במיתה. וא"ת יין היאך הוא מיותר והלא שאר כל המשכרים במשמע ויין גופה אצטריך יין אין ושאר משכרים לא דהא תנא קמא הכי סבירא ליה. ור' יהודה לחודיה הוא דמרבה שאר משכרין. הא מילתא מיפרשא בכריתות בפ' אמרו לו [יג.] דת"ק יליף שכר שכר מנזיר מה להלן יין אין שאר משכרים לא כדכתיב מכל אשר יצא מגפן היין אף כאן וכו' קסבר ת"ק דהואיל ונאמרו שכר שכר בתורה סתם ופרט לך הכתוב באחד מהן שהוא יין אף כולן יין הילכך יין מיותר ולמה בא להזהיר עליו כל שהוא ואפי' מגתו אבל עונש מיתה לא נאמרה אלא המשכר דהיינו רביעית ובן ארבעים יום: מיהו קשיא לי הא דקאמר יין אל תשת יכול כל שהוא והא קיימא לן דכל אכילה האמורה אינה פחותה מכזית וכל שתיה אינה פחותה מרביעית דשיעורין הלכה למשה מסיני: ואיכא למימר משום ריבוייא דשכר קאמר כיון דמשמע דשכר היינו יין כדיליף מנזיר א"כ הוה ליה כמאן דכתיב יין ויין אל תשת וכיון דכתיב יין תרי זמני יכול לרבות אפי' כל שהו ומגתו ת"ל ושכר כלומר אין ודאי נימא האי שכר יין הוא. ומיהו להכי אפקיה בלשון שכר עד דמשכר ומדכתיב יין כלל להזהיר על היין בכל שהו ומגתו:
(א) <b>רבי </b>יהודה אומר יין אל תשת וכו' אם כן למה נאמר יין פי' וכי היין אינו בכלל המשכרים אלא לומר על היין וכו' מפרש התם ר' יהודה לא יליף שכר שכר מנזיר ושכר לרבות המשכרים ואפי' דבלה קעילית ודבש וחלב והכי איתא בכריתות: ולר' יהודה למעוטי יין מגתו וכל שהוא לא שמעינן ליה אלא מדכתיב יין ושכר הוקש יין לשכר עד דמשכר: ר' אליעזר אומר יין אל תשת שכר אל תשת אל תשתהו דרך שכרות וכו' רבי אליעזר לא יליף שכר שכר מנזיר. מיהו אינו אלא יין דה"ק כשהוא שכר אל תשת כלומר כשהוא דרך שכרות אל תשתהו כבר נתמעט מכאן כל שהו ומגתו ולא עוד אלא אפי' שתה רביעית והפסיק בו או שנתן לתוכו מים כל שהו פטור ואפי' אזהרה אין בו. האי הפסיק דקאמר ר' אליעזר הכא אפי' הפסקת כל שהו קאמר ות"ק סבר כל שהוא בכדי אכילת פרס מצטרף לכל איסורין שבתורה. ור' אליעזר גופיה מודה בכל התורה שהוא כן חוץ מזה דלהכי כתיב יין ושכר כלומר יין והוא דמשכר. וקא סבר ר' אליעזר אעפ"י שהיא שתיה אינה משכרת מפני ההפסקה עד שישתהו כולו בבת אחת ובלא שום מים והכי איתא בכריתות: מיהו מספקא לי לרבנן יין המשכר במיתה ושאינו משכר באזהרה היכא דהפסיק בו או שנתן לתוכו מים כל שהוא פשיטא לי דאזהרה אית ביה דלא גרע מיין מגתו אלא עונש אית ביה או לא מסבר סברי רבנן דכה"ג משכר או לא. ומסתברא דסבירא להו כי האי גוונא נמי משכר הוא מדלא ממעטי ליה ברישא מעונש דהוה להו למימר יין ושכר אפי' כל שהוא ואפי' מגתו ואפי' הפסיק בו או שנתן לתוכו מים כל שהוא ת"ל ושכר מדלא קאמרי הכי ש"מ דבכי האי גוונא ושכר קרינא ביה: מיהו קשיא קיימא לן כר' אליעזר ואפי' אזהרה אין בו:
(א) <b>ת"ל </b>אתך יצאו חללים פירוש שאינם באים אתו לחלוק קדשים ת"ל אתה ובניך אתך דומיא דאתה כשר אף בניך כשרים יצאו חללים ובעלי מומין. נראה לי דכולה מילתא נפקא ליה מאתה ובניך. אתך קרא יתירא הוא ודרשינן מיניה כל הנך כדדרשינן לקמן:
(א) <b>בבואכם </b>אין לי אלא בביאה מנין אף ביציאה פי' בשעת  גמר עבודתו שבפנים והוא יוצא ובא לו אפי' הכי אם ישתה יין דרך יציאתו יהא במיתה ת"ל אתה ובניך אתך קרא יתירא הוא כדאמרן: ומנין לעשות את המזבח כאהל מועד פי' כבר למדנו שאם נכנס לאהל מועד אפי' דרך יציאה אם שתה שהוא במיתה: ומנין אפי' לא נכנס לאהל מועד אלא שהוא רוצה להקריב על מזבח החיצון אם שתה ועבד שהוא במיתה ת"ל אתך: ומנין שאינו חייב לא מיתה ולא מלקות אלא בשעת עבודה כלומר אם שתה ועבד ת"ל אתה ובניך בבואכם: נסחא אחרינא אתה ובניך כלומר כי היכי דממעטינן חללים ובעלי מומין מאתה ובניך שאינן בני עבודה הם הכי נמי ממעטינן שלא בשעת עבודה בכל כהן: מיהו אעפ"י שאין עונש ואזהרה אלא על העבודה [אעפ"י] כן כל היום אסור לשתות יין גזירה שמא יצטרך לעבודה ונמצא שתוי: ולא עוד אלא אפי' בזמן הזה אסרו עליו חכמים לשתות יין משום מהרה יבנה בבית המקדש ובעינן כהן הראוי לעבודה וליכא אלא דקיימא לן כר' דשרי להו מפני שתקנתו קלקלתו. ויש מפרשים דהא דקתני מנין שאינו חייב אלא בשעת עבודה לאו למעוטי שעה שאינו עובד בה אלא למעוטי שעה שאינה ראויה לעבודה כלל כגון בלילות לאנשי משמר וכגון משמר שאינו קבוע שהוא מותר להם לשתות יין עד שיגיע זמן משמרתו כל היום אסור מן התורה בין שעובד בין שאינו עובד דזמן ביאה הוא: והאי בבואכם בזמן בואכם קאמר ודייק ליה להאי פירושא מדקתני בשעת עבודה ולא קתני בשעה שעובד. אי נמי אלא על העבודה אלמא שעת העבודה גורמת לו בין שעובד בין שאינו עובדה: ובסנהדרין פרק כ"ג [כב:] נמי הכי אמרינן מה יין בזמן ביאה הוא דאסור וכו' אלמא זמן גורם זהו דעת קצת המפרשים ויש פנים לדבריהם אלא שהסוגיא הזאת השנוייה בספרא אינה מחוורת לפי' זה שבתחלה שאל על יציאת אהל מועד שיהא חייב עליו בביאתו. ועל קריבת המזבח לא שמענו זה והיה לו לדרוש מנין שיהא חייב והיה לו להביא קרא דבבואכם ולדרוש דבזמן ביאה קאמר וממילא ידעינן דשלא בזמן ביאה אסור והא לא תני הכי ועוד מהיכא לן דהאי בבואכם בזמן ביאה קאמר דילמא בביאה ממש הוא דקאמר. ועוד דתניא בהדיא ואלו הן שבמיתה האוכל את הטבל וכו' וזר ששמש וטמא ששמש וטבול יום ששמש ושלא רחוץ ידים ורגלים ושתויי יין ופרועי ראש והני כולהו בששמש אבל אם לא שמש לא ואם אין שם עונש אין שם אזהרה דתרויהו בהדי הדדי כתיבי:
(א) <b>רבי </b>אומר נאמר כאן בבואכם אל אהל מועד. ונאמר להלן בבואכם אל אהל מועד ויש מפרשים בבואם אל אהל מועד האמור בקדוש ידים ורגלים בסדר כי תשא וכתיב ביה בגשתם אל המזבח לשרת להקטיר אשה לה': ולא נהירא לי תמן מנין לנו יציאה כביאה. ועוד דביציאה מאי קדוש ידים איכא. ונראה לי דעל ההוא דכתיב בפרשת בגדי כהונה גדולה בסדר ואתה תצוה קאי דכתיב ועשה להם מכנסי בד וכתיב והיו על אהרן ועל בניו בבואם אל אהל מועד או בגשתם אל המזבח לשרת בקדש ובגדי כהונה ודאי דאפילו ביציאה צריכין להיות עליו דלאו אורח ארעא שיפשיט אותם עם יציאתו בעזרה וישאר ערום. ועוד דכתיב לשרת בקדש ר"ל כל זמן שהם בקדש יהיו בגדיהם עליהם ואינו חייב אלא בשעת עבודה שאם שמש מחוסר בגדים חייב אבל אם לא שמש לא דלשרת כתיב: גם זו ראיה לפירושינו דהאי בשעת עבודה על עבודה ממש קאמר ולא על זמן עבודה שהרי חסרון בגדים אינו מעכב אלא בעבודה ממש:
(א) <b>יכול </b>יהו ישראל חייבין על ההורייה פי' אם הורו שתויי יין שהרי אף ישראל מוזהרין שלא להורות שתויי יין יכול כשם שיש להם אזהרה כך יש עליהם עונש מיתה ת"ל וכו':
(א) <b>יכול </b>יהו אהרן ובניו חייבין מיתה על ההורייה פי' הואיל וחייבין מיתה על ביאת האהל קל וחומר כלומר הרי ישראל מוזהרין שלא לבא אל אהל מועד בכל ענין. ואע"פ כן אין חייבין מיתה על ההורייה:
(א) <b>חקת </b>עולם לדורותיכם לרבות היציקות והבלילות הקמיצות וההקטרות והמליקות והקבלות וההזאות: הקטרות ומליקות אגב שיטפא נקט להו שהרי בכלל שירות המזבח הם: וגם זו ראיה שאין חייב אלא על העבודה שאם כל היום הוא ענוש ומוזהר על היין מה צורך לרבות יציקות ובלילות והלא בשעת עבודה הם. ומנין לשתויי יין אם עבד שחלל עבודתו ת"ל ולהבדיל בין הקדש ובין החול אלמא אם שתה ועבד לא הבדיל הקדש מן החול שכבר חלל את הקדש:
(א) <b>ולהבדיל </b>בין הקדש ובין החול אלו הערכין והדמים והחרמים וההקדשות כלומר כדי שידע להפריש בדיניהם אי זה ענין הוא קדש ואי זה ענין הוא חול. בין הטמא ובין הטהור אלו הטומאות והטהרות: ולהורות אלו ההוריות אי זהו אסור ואי זהו מותר כגון איסור חלב ודם ושאר איסורין. את כל החקים אלו המדרשות פי' דברים שאדם דורש אותם מן הפסוק לאסור או להתיר לטמא או לטהר שאינם פשוטין מן המקרא אלא שצריכין לידרש וכיון שהן צריכין לידרוש אסור להורות שתויי יין: אשר דבר ה' אליהם אלו ההלכות פי' שהם הלכה למשה מסיני אעפ"י שהן דברים סדורים בפי החכמים שאין משיבין על ההלכה. ואין דנין מהן קל וחומר ולא בנין אב אפי' הכי אסור להורות בהן. ביד משה זה תלמוד פי' אלו שמועות תלמידי חכמים שאדם מוסר שמועותיו לתלמידיו והם תופסין אותה בקבלו מיד רבם וכגון ברייתא דר' חייא ור' אושעיה ודבר קפרא שדקדקו מן המשנה ופירשו והוסיפו ואעפ"י שהוא תלמוד סדור בידו מפי אחרים ואין בהם תוספת משלו אפילו הכי הוראה הוא ואסור. וא"ת כיון שיש איסור להורות מן ההלכה למשה מסיני ק"ו מן התלמוד. אין הכי נמי אלא דמחד קרא לאשמעינן לכולהו והוה מוקימנא ליה לתלמוד לחודיה אבל מן ההלכה שרי וכיון דכתיבי תרויהו שמעינן דכולהו אסירי. והאי דאקדים להלכות קודם לתלמוד משום משמעות' דקרא דהוא אשר דבר שפי' משמע להלכה למשה מסיני יותר מן התלמוד שזה מפי המקום וזה מדעת החכמים עצמן. יכול זה המקרא כלומ' שלא יורה לו דבר שהוא פשוט מן המקרא ת"ל ולהורות ואין כאן הוראה דזיל קרי בי רב הוא. ובכריתות יש גירסא אחרת. יכול משנה ת"ל ולהורות וכיון שאסור להורות מתוך המשנה אם הגיד לו מה שבתוך המשנה ולא פסק לו ענין אחר ולא אמר לו וכן הלכה אין זו הוראה: ר' יוסי בר יהודה אומר מנין אף התרגום פי' שהוא מותר אעפ"י שהוא מפרש יותר מן העברי ת"ל ולהורות דאין זה הוראה דזיל קרי ביה רב הוא. וכבר עושה לנו התרגום כעברי לכל דבר. ובכריתות ר' יוסי בר יהודה אומ' יכול אף התלמוד כלומ' כיון שהוא תלמוד ערוך בפיו מפי רבותיו שמועות סדורות והלכות פסוקות ואינו מוסיף מדעתו מותר שאין זה הוראה אלא ספור דברים הנה הגירסות משונות זו מזו ויש עלינו לסמוך על הגמר' שלנו יותר מזה ושם הוא פוסק הלכה כר' ייסי בר יהודה: וקא מקשה והא רב לא מוקים אמורא עליה משום שכרות שאני רב דארויי מורה ולוקים ולא לורי כלומר יאמר להם ההלכות הסדורות בידו ולא יוסיף מדעתו כלום. שאני רב דלא איפשר ליה בלא הוראה אגב פלפוליה אי אפשר דלא מחדש מידי:
<h4>פרק א</h4>
(א) <b>שקולים </b>עמו בכבוד כלומ' ראויים היו לכבדם כאהרן מפני שהיו חסידים ושקולים בדמימה שלא הרהרו אחר מדותיו של הקב"ה שאלו היו להם בנים היו קודמין לאלעזר ואיתמר וכו': פרש' ויקרא רבה נדב ואביהוא אנשי שחץ היו והיו אומרים זה לזה מי מבנות ישראל ראויה לנו, אבינו כהן גדול, אחי אבינו מלך, אחי אמנו נשיא, אנחנו סגני כהונה, והיו בנות ישראל עגונות ומצפות להם וזה גרם להם שמתו: שכל הקודם בנחלה קודם בכבוד דמיון הוא זה כלומ' כמו שהבכור קודם בנחלה ובכבוד יותר מאחיו מפני מעלת בכורתו כך הם אם נשאו נשים והניחו בנים מפני בכורתם היו קודמין בנחלה ובכבוד אבל עכשו אבדה נחלתם ואבד כבודם. והקטנים מהם ירשו את הכל: ד"א מה ת"ל הנותרים אמר להם לא היה לכם להסתכל באלו שעשו בלא עצה ונשרפו: נראה לי כי זאת הדרשא נכתבה שלא במקומה שלא היה כאן מקום תוכחת אלא שהוא מלמד אותם היאך יאכלו את הקדשים כדאיתא בפרשה: ולמטה הוא מקום זו הדרשא אצל ויקצוף משה על אלעזר ועל איתמר בני אהרן הנותרים לאמר. ואם נכתבה כך היא ראויה להיות יש לכם להסתכל באלו שעשו בלא עצה ונשטפו כלומר שמרו את פי ואל תשנו דבר הזהרו ממה שאירע לאחיכם:
(א) <b>ר' </b>אליעזר אומר ראויים היו לישרף עמהם אלא שריתה הכתוב לאהרן כלומר נקראו נותרים לפי שגם הם היו ראויין לישרף בעון העגל אשר עשה אהרן: אלא שהניח המקום לאהרן עשה לו נחת רוח כמעט והשאיר לו פליטה: ובב"ר [פ"כ] על (דעת חברי) [דעתיה דזבדיה בן לוי] רתה עליו כלומ' הניח לו כמעט כמו רתוי לו כאלו לא בא לעולם כמו ראוי לו או נוח לו שלא נברא: ואיני יודע לו שורש דבר דמה ענין רתוי למנוחה:
(א) <b>לפי </b>שהיא מנחת צבור ומנחת שעה שלא נצטוו לעשות כן בשאר ראשי חדשים אלא בזה לבדו מפני החינוך ושאר מנחות של ראשי חדשים מנחת נסכים היו ואינם נקמצות וכולן כליל: אותה היא הרי אלו מיעוטין היא כי קדש קדשים היא:
(א) <b>ואכלתם </b>אותה במקום קדוש פרט לתודה וללחמה וכו' אעפ"י שנאכלין ליום ולילה כקדשי קדשים והמורם מהם אינו נאכל לכהנים ואעפ"י כן הן נאכלין בכל ירושלם כדדרשינן לקמן:
(א) <b>אינה </b>חק לבנות פי' חלק כמה דכתי' ואכלו את חוקם שר"ל חלקם ומתרגמי' חולקך וחלק בנך כלומ' הבנים נוטלים בחלוקה ולא הבנות נוטלות בחלוקה אלא במתנה:
(א) <b>כי </b>כן צוותי באנינות יאכלוה. כאשר צויתי בשעת מעשה אמר להם פי' בשעה שהוכיח אותם על שריפת השעיר אמר להם מדוע לא אכלתם וכו' כמו שציויתי אתכם. כאשר צוה ה' ולא מאלי אני אומר והסדר אינו כך אלא כאשר צויתי כאשר צוה ה' כאשר צויתי אלא רצה לסמוך צויתי לצויתי:
(א) <b>חזה </b>זה החזה התנופה זו תנופת הכל. שוק זה השוק. התרומה זו תרומת תודה פי' לא שיש כאן סל ולא תודה אלא ממקרא יתירה באנו ללמד כי תנופת לחמי הסל של נזיר ושל מלואים ותרומת לחמי תודה והמורם ממנה שהיו נאכלין בכל ירושלם דכתיב תאכלו במקום טהור: אמר ר' נחמיה וכי הראשונים לא נאכלו במקום טהור והלא אצל המזבח צוה לאכלם לשיירי מנחות אלא זו טהרה שהיא מן טומאה כלומר מקום טהור הוא מדבר אחד וטמא הוא מדבר אחר. ואי זה זה ירושלם שהוא מקום טהור מהמצורעים שהם אסורים ליכנס לתוכה. והוא מקום טמא מן הזבים שמותרים ליכנס בה: שהמצורע הוא משתלח חוץ לשלש מחנות. והזב חוץ לשתי מחנות. מכאן לתודה וללחמה ולאיל נזיר ולחמו שנאכלין בירושלם כמו שאמרנו למעלה: ובזבחים פ' איזה מקומן [נה.] קא מקשי עלה דהא ואימא טמא מטומאת מת וטהור מטומאת זב ומאי ניהו מחנה לויה. ומתרץ ליה אביי התם דכתי' בשיירי מנחות ואכלתם אותה במקום קדוש אותה במקום קדוש ולא אחרים במקום קדוש אפקה למחנה לויה. הדר אמר תאכלו במקום טהור אפקה למחנה ישראל:
<h4>פרק ב</h4>
(א) <b>חטאת </b>זה חטאת יום שמיני דכתי' ואל בני ישראל תדבר לאמר קחו שעיר עזים לחטאת:
(א) דרש משה זה שעיר של ראש חדש דקיימ' לן דשמיני למילואים ראשון לחדשים היה ואיזה זה ראש חדש ניסן כדכתי' בפרש' מילואים.
(א) לא היה פנחס עמהם פי' לא כעס עליו מפני שלא היה הוא ראוי למעשה באותה שעה. ויש מפרשים משום דסבירא ליה להאי תנא שלא נתכהן פנחס עד שהרגו לזמרי ושם שלום בין השבטים. והכי איתא בזבחים פרק טבול יום [קב:]:
(א) <b>במקום </b>הקדש וכי חוץ לקדש נאכלה וכו' אלא כך אמר להם מדוע לא אכלתם את החטאת הואיל ובמקום [קדוש]היתה ולא יצאת לחוץ.
(א) את דמה אין חטאת פסולה עד שיכנס כל דמה לפנים פי' ר' יוסי הגלילי קתני לה דאיירי בסמוך ופלוגת' היא בין ר' יוסי הגלילי ורבנן בזבחים פ' כל הזבחים [פב.]:
(א) <b>יכול </b>את שנטמא בחוץ תהא שריפתו בפנים ת"ל אותה תאכלו: אכול תאכלו אותה וכו' ר' עקיבא קתני לה דסביר' ליה הכי כדאית' בשקלים [פ"ח מ"ז]. וכדאית' לעיל בפ' צו את אהרן [פ"ח] בענין וכל חטאת אשר יובא מדמה וכו':
(א) <b>הן </b>היום הקריבו את חטאתם ואת עולתם אמר ר' נחמיה מפני אנינה הוא שנשרפה וכו' מפרש בזבחים פ' טבול יום [קא.] ואעפ"י שנצטווה משה באנינות יאכלוה אמר לו אהרן שמא לא שמעת אלא בקדשי שעה כגון מותרי המנחות ושעיר של נחשון ושעיר של יום השמיני שהן לשעה אבל בקדשי דורות כגון בשעיר של ראש חדש לא. קל וחומר ממעשר הקל דכתי' ביה לא אכלתי באוני ממנו. ומפני כך לא שרפו אלא זה בלבד:
(א) <b>מה </b>ת"ל באלה היה לו לומר ותקראנה אותי אלה שיכול אין לי איסור באנינה אלא על מיתת הבנים בלבד פי' במעשה אהרן: ומנין לרבות בפרשת כהנים שהכהן מטמא להם שיהא אונן עליהם ואסור בקדשים מפני אנינותם לכך נאמר באלה: מוסף עליהם אביו ואחותו מאמו ולאחותו נשואה אעפ"י שאין כהן מטמא להם שיהא אונן עליהם ואסור לאכול בקדשים מדבריהם. וכן הוסיפו אותם לענין אבלות. והכי איתא במועד קטן. יכול יהו הלוים אסורים באנינה בשיר של בית המקדש פי' הואיל ונקרא לעבודה כדכתי' לעבוד עבודת עבודה אי זו היא עבודה לעבודה הוי אומר זה השיר ת"ל אותי אני אסור בעבודתי מפני אנינה אבל לא הלוים בעבודתם:
(א) <b>רבי </b>יהודה ורבי שמעון אומרים וכי מפני אנינה נשרפה והלא מפני טומאה נשרפה מפרש בזבחים דטומאה באונס הוה אבל לא פשעו בה בשום דבר שאילו מפני אנינה נשרף שלשתם היו ראויין לישרף: ד"א והלא פנחס וכו': ד"א והלא מותר לאכלו בערב כל אלו הקושי' מתרץ בזבחים לר' נחמיה קסבר ר' נחמיה באנינות יאכלוה בקדשי שעה אבל בקדשי דורות לא כדאמרן לעיל ופנחס לא נתכהן עד שהרגו לזמרי: לאכלו בערב קסבר אנינות לילה דאורייתא דיום המיתה תופס לילו עמו מדאוריית' ור' יהודה דמקשי ליה והלא מותר לאכלו בערב לאו משום דסביר' ליה אנינות לילה דרבנן דהא בהדיא אמרינן לר' יהודה לדורות אסור בין ביום בין בלילה אלא משום דלאותה שעה מיהת אנינות לילה הותרה להם כדכתי' ואכלתי חטאת היום היום אסור והלילה מותר והכי דריש ליה ר' יהודה לקמן ולדעתיה דנפשיה קא מקשי ליה ור' נחמיה סבר דלא שנא לאותה שעה ולא שנא לדורות בקדשי שעה הותרה להם אנינות לגמרי אבל בקדשי דורות לא הותרה להם כלל: ותימא לי מילתא מאי טעמא והלא בכל התורה כלה היום הולך אחר הלילה חוץ מאכילת קדשים ומה ראוי לומר אנינות שהלילה הולך אחר היום. ואיכא למימר משום דכתיב ואחריתה כיום מר ולא כתיב יום מר להוסיף עליו את הלילה: מיהו קאמר אנינות לילה דרבנן בין ביום מיתה בין ביום קבורה: מה ת"ל אלה כלומר למה הזכיר המקרה שקרה אותו הואיל ומפני טומאה נשרף כך אמר להם שמא מתוך טרדיכו פשעיתו ביה וטמיתו ליה. אמר לו אהרן כך אני בעיניך שאני מבזה קדשי שמים ופושע בשמירתם לא היה לי להסתכל באלה הבנים שכשעשו דבר שלא בעצה נשטפו בפשיעתם אלא טומאה באונס הוא. כגון יין שנפל עליו שרץ מת. ובזבחים [קא.] מפרש מאי הן היום הקריבו את חטאתם וכו' שאמר להם משה שמא באנינות הקרבתם ופסלתם ואמר לו אהרן וכי הן הקריבו דפסלא בהו אני הקרבתי ואפי' הכי לא היה לנו לאכלה למר כדאית ליה ולמר כדאית ליה: ותימה לי טובא מאי דסבירא ליה למשה שהאכילה הותרה להם לאכלה באנינות וההקרבה לא הותרה והלא ההקרבה קלה יותר מן האכילה לענין אנינות שהרי כהן גדול מקריב אונן ואינו אוכל: ועוד קשיא לי שהרי הבנים השוו לאביהם שלא להתאבל ושלא לצאת מן המקדש כדכתי' לענין כ"ג ומן המקדש לא יצא ולא יחלל וכו' כי שמן משחת אלהיו עליו וכו' וכאן כתוב כמו כן כי שמן משחת ה' עליכם וכבר למדנו לדורות בכהן גדול מאלו לענין עונש ואם כן מאי טעמא פסלה בהו אנינות בהקרבה עד יבא מורה צדק לנו:
(א) <b>ואכלתי </b>חטאת היום היום אני אסור ביום ומותר בלילה ולדורות אסור ביום ובלילה קסבר יום מיתה (יום מיתה) תופס לילו מדאוריית' לדורות. ובזבחי' מפרש לה ר' יהודה במה תפס אהרן על משה ובמה טעה משה דקאמר ליה משה למה לא אכלתם אותה אעפ"י שאתם אוננים שכך שמעתי באנינות יאכלוה ואמר לו אהרן ואכלתי חטאת היום כלומר שמא לא שמעת אלא באנינות לילה אבל באנינות היום ק"ו ממעשר הקל ואמר משה באמת כך שמעתי ושכחתי. והתם קא מקשי ליה שהיה אורתה וליכליה: ומתרץ דטומאה באונס הואי. מ"מ למאי דאמר משה יפה השיבו אהרן ומשה הודה לו: וקשה לי דכיון דקסבר ר' יהודה אנינות לילה דאורייתא למה תפס משה מדבריו של אהרן לומר לו כאן באנינות לילה דרבנן ואני שמעתי באנינות יאכלוה ואין לך לחלק בין אנינות לילה לאנינות יום ואהרן למה עלה כך בדעתו להשיב על משה והלא מעשר הקל אסור באנינות ביום ובלילה מהתורה לדברי ר' יהודה. ויש לתרץ בזה דהא דאמר ר' יהודה אנינות לילה דאוריית' דוקא ביום מיתה אבל ביום קבורה דברי הכל לילה דרבנן הוא. ולהכי אמ' ליה אהרן שמא לא שמעת להקל באנינות אלא בלילה הואיל ויום קבורה לא תפיס לילה עמו דאוריית' וכיון דקיל לגבי יום קבורה איפשר שהקל הבורא כאן במילואים אפי' ביום מיתה בהוראת שעה אבל באנינות יום שבכל מקום הוא מדבר תורה לא שמעת. והודה לו לדבריו: מיהו קשיא לי מאין לו לר' יהודה זה הדיוק שמדקדק מהיום והא מבעי ליה לגופיה היום אני אסור והלילה אני מתיר מנא ליה מהאי קרא לדורות אסור ביום ובלילה. ואיכא למימר דר' יהודה מגופה דמילתא שמע לה כיון דמפרש לקרא היום איני אוכל חטאת שמא לא שמעת אלא בלילה מכלל דיאנינות לילה דאוריית' הוא במקום אחר שאם אינו מן התורה בשום מקום למה הוצרך לומר למשה באנינות הלילה יאכלוה והלא אין אנינות נוהג בלילה מדבר המקים אלא מדברי חכמים אלא ש"מ דלדורות אסור בין ביום ובין בלילה: ר' אומר אין אונן אסור בקדשים לערב מן התורה בשום מקום תדע שכן הוא שהרי אמרו אונן טובל ואוכל פסחו לערב א"כ דרבנן הוא משום הכי גבי פסח דבכרת לא העמידו דבריהם אלא אי אמרת אנינות לילה דאוריית' מאי שנא פסח ומאי שנא קדשים וקסבר ר' שאין הפרש בין יום מיתה ליום קבורה ובכל אונן אמרו כן:
<h4>פרשה ב</h4>
(א) <b>הא </b>מה אני מקיים לאמר אליהם לאמר להם לאלעזר ולאיתמר ללמדך שנוהגין בהם כבוד שהם למדים תחלה ואח"כ ישראל:
(א) <b>מלמד </b>שהיה משה תופס בחיה ומראה להם וכן בדגים וכן בעופות וכן בשרצים: זאת החיה אשר תאכלו משמע לפי שנאמר כירק עשב וכו' פי' היה לו לומר זאת אשר תאכלו כל בהמה מפרסת פרסה מהו מכל הבהמה אשר על הארץ. אלא נאמר מקרא זה כנגד המקרא האחר שכתב במקום אחר כלומר פירש זה מה שהניח זה או שהוציא זה ממשמעותו של זה והשתא מפרש ואזיל לפי שנאמר לבני נח כירק עשב נתתי לכם את כל יכול יהא לכם הכל בהיתר ת"ל במשנה תורה זאת הבהמה אשר תאכלו שור שה כבשים וכו' ואסר את השאר חוץ מאלו:
(א) <b>יכול </b>הבהמה כולן תהא מותרת כמו שהיה משמע תחלה ת"ל אך בשר בנפשו דמו לא תאכלו אסר אבר מן החי וזה לא היה מותר לבני נח שהרי להם נאמר מקרא זה אלא שרצה לחשב כל המקראות שמוציאין זה ממשמעותו של זה שהרי המקרא הראשון היה מתיר את הכל: נאמר אח"כ על כן לא יאכלו בני ישראל את גיד הנשה. אסר גיד הנשה ואסר חלב ודם. והבשר אסר כשלא טבוחה שאם חנקה או שעשאה גיסטרא אסורה לו כל אלה בא לאסור ולהוציא ממשמעות התירו של מקרא ראשון. ויש אחרים שבאו להתיר ולהוציא ממשמעות המקרא האוסר כדמפרש ואזיל:
(א) <b>אין </b>לי מותר באכילה אלא שור שה כבשים ועזים המיוחדים כלומר דשה כשבים ושה עזים משמע שה הבא משני כשבים ושה הבא משני עזים. ומנין לרבות את הכלאים כלומר שה הבא מכשב ועז לכך נאמר מקרא זה זאת החיה מן הבהמה. אין לי מותר באכילה אלא שור שה כבשים ועזים המיוחדים כלומ' דשה כבשים ושה עזים משמע שה הבא מכשב ועז לכך נאמר מקרא זה זאת החיה מן הבהמה: אין לי אלא חיה שנולדה מן הבהמה בהמה שנולדה מן החיה ובהמה טהורה שנולדה מן הטמאה מנין ת"ל חיה מכל ובהמה מכל: האי טמאה דקתני הכא לאו טמאה ממש היא אלא קלוטה שהיא דמות חמור או סוס אלא שהיא ממין טהורה. אבל טהורה שנולדה מן הטמאה ממש אסורה באכילה דקי"ל שהיוצא מן הטמא טמא ומן הטהור טהור: וכן אמרו חכמים שאין טמאה מתעברת מן הטהורה ולא הטהורה מן הטמאה והכי איתא בבכורות פרק א' [ז.]:
(א) <b>אי </b>חיה מכל אף בהמה מכל יכול אף חית הים ובהמת הים פי' אם נמצא דג טמא במעי טהור יהא מותר ת"ל על הארץ וכו' והטעם לפי שאינו גדולו אלא שבלע אותו: פירוש אחר יכול אף הבהמה הטהורה שילדה דמות בהמת הים או חית הים יהא מותר ת"ל על הארץ וכן אמרו השוחט בהמה ומצא בתוכה דמות יונה אסורה מאי טעמא בעינן פרסה וליכא. שם אסרו דמות עוף ואפי' במעי בהמה וכ"ש אם נולדה וכאן אסרו דמות חיה במעי חיה וכ"ש אם נולדה כגון תורא דימא ועיזא דימא וכיוצא בהם או אינו ממעט אלא שעל הארץ מותרת בסימנים פי' מפרסת פרסה ומעלת גרה אבל אם ילדה חית הים אינה צריכה סימנין הללו [ת"ל] וכל אשר על הארץ:
(א) <b>זאת </b>החיה אשר תאכלו מכל הבהמה מלמד שהבהמה בכלל [חיה] ומנין שחיה בכלל בהמה ת"ל וכו' במסכת חולין [עא.] בהמה בכלל חיה לטרפה דכתי' זאת החיה אשר תאכלו חיה אכול שאינה חיה לא תיכול בא למעט הטרפה מן הבהמה. חיה בכלל בהמה לנבלה דכתי' וכי ימות מן הבהמה אשר היא לכם לאכלה וכו' וכן החיה:
(א) <b>כל </b>מפרסת פרסה ושוסעת שסע שתי פרסות מעלת גרה בבהמה לרבות את השליל אעפ"י שהוא כעין נבלה. אי נמי להתירו בשחיטת אמו ואעפ"י שהוא חי דהאי בבהמה הכי משמע במעי בהמה. הוציא העובר את ידו והחזירה מותר באכילה פירוש מותר בשחיטת אמו אבל אם הוציא ראשו והחזירו אינו מותר עוד בשחיטת אמו מפני שהוא כילוד דכתיב אך את זה לא תאכלו ומקרא נדרש לפניו דכתיב לעיל מיניה מעלת גרה בבהמה אותה תאכלו. אך את זה. אתה אומר דלכך בא אך לחלק בין יד לראש או לא בא אלא לחלק בין עובר לעובר אעפ"י שלא הוציא לא יד ולא ראש שיש שליל שאינו ניתר בשחיטת אמו כגון בן תשעה מת או בן שמונה חי או מת אעפ"י שהוא חולין שהרי אם נולד אסור הוא משום נבלה: ומנין שיהא זה מותר בשליל ולא עוד אלא אפילו ולד מבכרת והוא בן תשעה מת או בן שמונה חי או מת. וכן ולד מעוברת ולד קדשים ולד חטאת אעפ"י שיש בהן איסור מוקדשין בזמן שנולדו ויש בהן איסור נבלה אפילו הכי בזמן שהוא שליל מנין שיהא מותר ת"ל כל מפרסת פרסה לרבות את כולן:
<h4>פרק ג</h4>
(א) <b>בבהמה </b>לרבות את השליל פי' שנמצא במעי בהמה ואל תחשוב אותו כאבר מן החי שהרי חותך מן הטחול ומן הכליות אסור באכילה יכול אף השליל כן ת"ל בבהמה. ונראה לי כי למעלה הוא דורש כל מפרסת וכאן הוא דורש בבהמה: פי' אחר על כל שבראש המקרא הוא סומך והכי קאמ' וכל שבבהמה תאכלו לרבות את השליל. והכי אית' במס' חולין [עז.] ולאו להתיר השליא קא מהדר דכיון דנולד מותר בשחיטת אמו כדאמרן לעיל מכל מפרסת פרסה תאכלו כ"ש שליא דפירשא בעלמא הוא לענין טומאה כדתנן אינה מטמאה לא טומאת אוכלין וכו' ואפ"ה לענין אכילה היא אסורה אלא א"כ היא במעי בהמה בשעת שחיטה משום דכתיב וכל בבהמה תאכלו אבל יצאת לחוץ לא. ומנין דאפי' יצאת מקצתה כולה אסורה וכו' ובמס' חולין [שם] אמרי' קרא אסמכת' בעלמ' הוא דהא קיימ' לן אין שליא בלא ולד ברישא דקרא. הילכך במקצתה נמי איכא למיחש לראשו וזה עיקר: יכול אפי' מקצתה ת"ל אותה וטעמא הוא דשמא יצא הראש באותו מקצת: אותה תאכלו ולא בהמה טמאה תאכלו פי' לחייבו בעשה דלאו הבא מכלל עשה עשה:
(א) <b>אך </b>את זה לא תאכלו ממעלי הגרה וממפריסי הפרסה וכו' יש לך מעלה גרה ומפריס פרסה שאין אתה אוכל כלומ' אעפ"י שיש בו סימני טהרה שתים ואי זה זה טהור שנולד מן הטמא פי' טלה שנולד מן החזירה, עגל שנולד מן החמורה, אעפ"י שיש בו שני סימני טהרה כגון שנולד מן הטמאה ממש טמא שהיוצא מן הטמא טמא:
(א) <b>או </b>יכול טמא שנולד מן הטהורה כגון קלוט בן פרה יכול יהא אסור ת"ל גמל והוא טמא הוא פי' את הגמל כי מעלה גרה הוא ופרסה לא הפריס טמא הוא לכם כלומ' כשהוא גמל מיוחד הוא טמא אבל כשנולד מן הפרה טהור: ר"ש אומר מה ת"ל גמל גמל שני פעמים פי' אחד כאן ואחד במשנה תורה אחד גמל מן הגמלה וכו' קסבר ר"ש דקלוט במעי פרה אסור: ד"א אך את זה לא תאכלו ממעלי הגרה וממפריסי הפרסה וכו' לרבות את הטרפות שמנו חכמים אעפ"י שהן חיות זמן ארוך שיכול לא אסר הכתוב את הטרפה אלא אותה שהיא מתה בשעתה שהיא סמוכה לנבלה אבל אלו הטרפות שמנו חכמים פעמי' שהן חיות כל ימי הקיץ עד שתפגע בהן צנה והן מתות: יכול לא יהיו אסורות לכך הוצרכו לרבות. ונראה לי כי כל זה אינו אלא אסמכת' דרבנן שהרי י"ח טרפות הלכה למשה מסיני הם והכי אית' במס' חולין: יכול אפי' אכלה הרדופני או צואת תרנגולת וכו' תהא אסורה שהרי אינה בת חיים שסם המות סם לה ת"ל נבלה וטרפה מה נבלה שאין כמוה חיה וכו' פי' דאי כדרי לה דמא חיה מה שאין כן בי"ח טרפות ושאר כשירות מפורשות הם בפ' ואלו טריפות:
<h4>פרק ד</h4>
(א) <b>ומנין </b>לרבות חמש חטאות מתות ת"ל מעלה גרה וטמא: נ"ל דההוא דמשנה תורה דריש השתא ודייק' נמי דקתני השסועה טמא והיא השסועה הכתובה במשנה תורה: אי נמי מעלת גרה דכתי' בגמל ומעלה גרה דכתי' בשפן וארנבת יתירה נינהו כדאמ' לקמן דהוה מצי למכתבינהו כולהו בחד קרא כדכתבינהו במשנה תורה את הגמל את הארנבת ואת השפן כי מעלה גרה המה ופרסה לא הפריסו טמאים הם לכם ולמה לי למפרט בהו בכל חד וחד מעלה גרה ש"מ לרבויי חמש חטאות מתות: הא דקתני מנין לרבות פסולי המוקדשין פי' שאם עבר ושחטן קודם פדיה משום דבעי העמדה והערכה: ומנין לרבות חלב פסולי המוקדשין פי' בין לפני פדיונם בין לאחר פדיונם. והכי אמרינן בבכורות [טו.] תזבח ולא גוי ואכלת ולא לכלביך. בשר ולא חלב. ומיהו הנך כולהו מדרבנן נינהו דהא אמרינן במתני' במעילה [יב:] חלב המוקדשין וביצי תורים לא נהנין ולא מועלין וכל היכא דאמרינן כי האי גוונא אינו אסור אלא מדרבנן. וחמש חטאות מתות נמי אסמכתא הוא דהלכת' גמירי להו: והכי אמרי' בנזיר [כה.] ובתמורה [יח.]: חלב בהמה מנין פי' זה ודאי אסור מן התורה ומשום הכי לא מייתי ביה בק"ו מהנך דהנך דרבנן נינהו והא דאוריית':
(א) <b>נעשה </b>את החלב כבהמה שאינו גופה דחזי להאי ואתי אחרינא שהוא אסור בפסולתא כגון חרצנים וזג. אבל בהמה טמאה פרשה מותר. התרומה תוכיח שאין איסור בפסולתה כדתנן בתרומות [פ"ח מ"ה] גרעיני תרומה בזמן שמכנסן אסורות ואם השליכן מותרות: וכן קניבת ירק של בעלי בתים לדברי הכל מותרות דעד כאן לא פליגי התם ר' דוסא וחכמים אלא בקניבת ירק של גננים והכי אית' בתרומות ירושלמי ואפי' בשל גננים כי אסרי רבנן נראה לי דלאו דאורייתא הוא אלא מדרבנן: וההיא דגרסי' לקמן ב"פ אמור אל הכהנים יכול תהא קניבתו חול ת"ל הוא בקדושתה תהא. הא נמי אסמכתא היא דהא גבי תרומה לחם כתיב בה דכתי' ויליד ביתו הם יאכלו בלחמו מלחם אביה תאכל לחם אין אבל פסולה לא: ת"ל גמל ב' פעמי' חד הכא ואידך במשנה תורה:
(א) <b>יכול </b>אף בשר מהלכי שתים וחלבו יהא בלא תעשה כגון אדם אוציא את החלב שאינו שוה בכל שאינו בזכרים ת"ל זה טמא הוא פי' תרי מיעוטי נינהו (זהו) [זה והוא] חד למעוטי בשר וחד למעוטי חלב: והא דגרסי' בכתובות [סא.] מכאן ואילך כיונק שרץ הוא מדרבנן הוא לפי שכל בעלי חיים כשרץ אסורין וכיון דכשרץ אסור היוצא מהן נמי אסור חוץ מחלב בהמה טהורה שהתורה התירתו בפירוש:
(א) <b>את </b>הגמל כי מעלה גרה הוא ואת השפן ואת הארנבת מה ת"ל כלומר מה צורך להזכירן אם לתיקון המקרא כלומר כדי שנהיה בקיאים בהם ובשמותם הרי כבר מפורשי' הם במשנה תורה: את הגמל את הארנבת ואת השפן: פירוש אחר מעלה גרה יתירי דכתיבי בגמל ושפן וארנבת קא קשיא ליה כדכתיבנא לעיל. וקאמר אם לתקן המקרא כלומר יותר נאה ומתוקן שיפרש סימן טהרה וסימן טומאה של כל אחד ואחד והלא במשנה תורה כלל אותם במקרא אחד ועל כולן הזכיר סימן טהרה וסימן טומאה בבת אחת אלמא בענין הזה נמי נאה ומתוקן הוא. אלא לרבות הרבויין שאמרנו לרבות חמש חטאות מתות כמו שאמרנו למעלה אלא למה באו לרבות הרבויין שאמרו זה שדרשנו למעלה. גמל גמל שני פעמים אחד לבשר ואחד לחלב. ולר' שמעון לאסור גמל שנולד מן הפרה. ושפן וארנבת וחזיר נמי לכדר' ישמעאל דאמר כל פרש' שנאמרה ונשנת לא נשנת אלא על דבר שנתחדש בה:
(א) <b>את </b>הגמל כי מעלה גרה הוא מה ת"ל כלומר קל וחומר הוא מחזיר כדמפרש ואזיל. ויאמר חזיר לרבות את הרבויין שאמרנו אבל גמל שפן וארנבת לא צריכי: הדר אמר שיכול יתירנו סימן אחד והוא מעלה גרה כדמפרש ואזיל לקמיה ודין הוא שיאסר בא עתה לפרש מזה קשה לו בגמל למה נכתב וקאמרי' כי בחזיר יכולין אנו לאסרו. ומה החזיר שהוא מפריס פרסה טמא גמל שאינו מפריס וכו'. הדר אמר אילו כן הייתי אומר כי אסר החזיר שאינו מעלה גרה והוא התיר את הגמל שמעלה גרה הוא כמו שאמרנו עכשו: מבשרם לא תאכלו ולא מן העצמות ולא מן הגידין ולא מן הטלפים וכו' פי' שאינו עובר עליהם באכילתם. הגידים שאמרנו הן הגידים הקשים כמו גידי הצואר שאינן ראויין לאכילה. הא מה אני מקיים ובנבלתם לא תגעו ברגל מפני שהם חייבין בראייה ונכנסים בעזרה ולפיכך צריך אדם לטהר עצמו ברגל:
(א) <b>אחרים </b>אומרים וכו' הא כיצד הוי אומר רשות. וא"ת לשתוק קרא מיניה ולא לכתוב לא עשה ולא לאו. איידי דאמר מבשרם לא תאכלו. (אי) [אמר] נמי ובנבלתם לא תגעו הרחקה לאכילה כענין שנאמ' בעץ הדעת לא תאכלו ממנו ולא תגעו בו. עשה אדם הראשון המגע סייג לאכילה אף כאן מגע זו הרחקה לאכילה. והמגע עצמו איפשר לומר כי הוא מגע איסור באוכל של היתר ובבולע כענין שנאמר כל אשר יגע בהם ומפרשים ליה בבולע ומשום דכתיב רחמנא ובנבלתם לא תגעו לענין שאמרנו אצטריך למיכתב ולאלה תטמאו:
(א) <b>טמאים </b>הם לכם טמאים מלמד שמצטרפין זה עם זה בין לענין טומאה בין לענין אכילה. בשר בבשר וחלב בחלב בשר בחלב לפי שהחלב של בהמה טמאה הרי הוא כבשר בין לענין טומאה בין לענין איסור אכילה דמשום טומאה אית ביה משום איסור חלב לית ליה כדאיתא בחולין פרק כל הבשר [קיז.]: בין בחייהן בין במיתתן פי' אפילו חצי זית מחיי גמל וחצי זית ממיתת חזיר או משאר טמאים מצטרפין לענין איסור אכילה דמשום טומאה (אית ביה משום איסור חלב לית ביה כדאיתא בחולין פרק כל הבשר: בין בחייהם בין במיתתם פי' אפילו חצי זית מחיי גמל וחצי זית ממיתת חזיר או משאר טמאים מצטרפין לענין איסור אכילה דמשום טומאה) אית בהו בכולהו בין בחייהן בין במיתתן מה שאין כן בטמאים וטהורים דמיתת פרה וחיי גמל אי נמי איפכא אין מצטרפין כלל והכי איתא במעילה פרק קדשי מזבח [טז.]:
(א) <b>ד"א </b>טמאים לאסור צירן ורוטבן וקיפה שלהן רוטב חלה דקריש קיפה תבלין והכי איתא בחולין פרק העור והרוטב [קכ.]. וכל אלה אסורים מפני תערובות האיסור שבהן: הם פרט לשאין בהן בנותן טעם לכם מותרים הם בהנאה פי' דיעבד אם נזדמנו כגון צייד שצד טמאי' וטהורים או שנפלו לו בירושה או שנתנו לו במתנה אבל לכתחלה אסור לעשות בהן סחורה והכי איתא בפסחים ומפיק טעמא וטמאי' יהיו לכם דבפרש' שרצים. יהיו כהוייתן יהו. וקשיא לי טובא הך דרשא דקא דריש יהיו כהוייתן יהו דקא מוקי לה אשרצים. [לא כתיב] אלא בתנור וכיריים דכתי' תנור וכיריים יותץ טמאים הם וטמאים יהיו לכם. ובפרק העור והרוטב הכי נמי דריש ליה תנור וכיריים יותץ וכו' לכם לרבות את הידות וכו' כדאיתא בההוא עניינא. והיכי מוקים ליה אשרצים ולקמן נמי דריש ליה יותץ יכול יתצם ודאי ת"ל וטמאים יהיו לכם מקיימין אותם בטומאת' לכם כל שהוא לצרכיהן לרבות את הידות: הנה מכל אלה שמענו שאין זה אלא בתנור וכיריים: ונ"ל שאין איסורין לכתחלה אלא מדרבנן ואסמכוה אקרא כל דהוא:
<h4>פרשה ג</h4>
(א) <b>את </b>זה תאכלו מכל אשר במים וכו' ממשמע שנאמר אכול את שיש לו ולמה נשנו ליתן עליהם עשה ולא תעשה. ואי קשיא לך דהא אמרי' בסמוך כי להתיר מה שבכלים הוצרך לשנות ובמס' חולין [סו:] נמי אמרינן דקרא דאין לו סנפיר וקשקשת (מואלה) [דקמוכח] עלוה דהאיך בהתר הכלים דאי לא כתיב הוא אמינא לאיסורא דבכלים אע"ג דאין לו סנפיר וקשקשת. אין הכי נמי מיהו עיקר קרא ללאו אתא. ומדכתי' בה ימים ונחלים כי היאך שמעינן ליה להיתרא דכלים כדאמרן וכדמפרש לה במס' חולין. יכול הואיל והתיר במפורש והתיר בסתום מה כשהתיר במפרש לא התיר אלא בכלים וכו' האי שמעת' מייתי לה בחולין פ' אלו טרפות [סו:]. והתם מפרש היינו היתר כלים. ומפרש נמי האי מאי סתום ומאי מפורש: ופלוגתא דאמוראי היא דחד אמר יש לו מפורש ואין לו סתום וחד אמר אין לו מפורש ויש לו סתום והתם מפרש טעמייהו אלא שאני רוצה להציע כאן יושר הסוגיא: יכול הואיל והתיר במפורש והתיר בסתום מה כשהתיר במפורש אין לנו היתר ממנו אלא מה שבכלים אע"ג דאין לו סנפיר וקשקשת. יכול אף כשהתיר בסתום לא נוכל לעמוד ממנו עוד היתר אלא לכלים כי שניהם צריכין זה לזה להראות שום היתר. שאילו מן האחד הייתי הופך הדבר לאיסור ומנין לנו שאף שבבורות ושבשיחין ושבמערות יהא מותר אפי' בלא סימן ת"ל תאכלו מכל אשר במים. פי' תאכלו יתירא קא דריש שהיה לו לכתוב מכל אשר במים סנפיר וקשקשת בימים ובנחלים אותם תאכלו: את זה תאכלו דרישא למה לי לרבות מה שבבורות לא לאכילה אפי' בלא סימנין:
(א) <b>ימים </b>[זה] הים הגדול שנאמר ולמקוה המים קרא ימים פי' למקוה אחד קראו ימים ואי זהו זה ים אוקיינוס שכל הימים נכנסין לתוכו: אי נמי מדכתי' רישא דקרא יקוו המים מתחת השמים אל מקום אחד. ועליה כתי' ליבשה ארץ ולמקוה המים קרא ימים. נמצא כי למקום אחד של מקוה המים קרא ימים. ואי זה זה אוקיינוס שרוב מי העולם נכנסין לתוכו: מיהו הכא לאו מדיוקא נקט ליה דמאי שנא שאר ימים מים הגדול והלא אף הנחלים שוים לו אלא הכי קאמר אילו לא נאמר אלא בימים לבד הייתי אומר זה הים כענין שנא' ולמקוה המים קרא ימים והשתא דכתב נחלים שהם הנהרות כענין שנא' ונהר יוצא מעדן שמעינן שכל הימים שוים לו לענין זה: הא דקתני נחלים אלו הנהרות שנא' ונהר יוצא מעדן פי' כענין שנאמר קאמר כלומר אלו לא נאמר בימים לרבות כל המים הייתי אומר כי הנחלים אלו הנהרות שהן מים חיים ומושכין לעולם כענין שנאמר ונהר יוצא מעדן. ומצינו כי הנהר המושך מים חיים נקרא נחל כמו שנא' נחל קישון ובמים חיים היוצאים מן המקדש כתיב וימד אלף נחל אשר לא אוכל לעבור בו כי גאו המים מי שחו. נחל אשר לא יעבד והשתא מפרש ואזיל לרבות כל המים: אין לי אלא ימים ונחלים שהם מושכים בימות החמה ובימות הגשמים כלומר כעין ים הגדול שנקרא ימים וכענין נהר גדול מארבע נהרות היוצאים מעדן שאינם פוסקים. ומנין אפילו שאר אגמים ושאר נהרות קטנים שפוסקין ומתייבשין בימות החמה עד שתהא מרבה את המים שבכלים שהן מי גשמים והן מועטין מכל מקום אינם דומות למי בורות שיחין ומערות שהמי בורות והשיחין ומי המערות מימיהן עצורות בכלים ונכנסין בהם דרך ארובה ואין יוצאין משם אלא דרך ארובה על ידי שאיבה אבל הביברין יש להם פתחים שהמים יוצאים מהם כשהם רוצים והמים נכנסין מהם לתוכן ומשום הכי אין דומים לכלים: ת"ל במים מפרש בגמ' במים במים שני פעמים הוי ריבוי ומיעוט ומאי רבי רבי כל מילי ואתרבו להו חריצין ונעיצין לאיסורא. ומאי מיעט מיעט בורות שיחין ומערות להיתרא. והתם מקשי ואימ' רבי כל מילי לאיסורא ואפי' בורות שיחין ומערות ומאי מיעט מיעט כלים. ומתרץ אם כן את זה תאכלו למה לי כדפרי' לעיל דהוי קרא יתירא. ונראה לי דהא דאמרי' בורות שיחין ומערות להיתרא בכלים דוקא בורות שהם מים מכונסין ואינם הולכין אבל באר מים חיים אעפ"י שהוא עמוק ואין מימיו הולכין הרי הוא אסור בנחלים. ממאי מדאמרי' בגמר' לתנא דבי רב דדריש להני במים במים בכלל ופרט מאי הפרט מפורש מים נובעין ואתרבו חריצין ונעיצין לאיסורא ואתרבו בורות שיחין ומערות להיתרא. אלמא בורות שיחין ומערות מים מכונסין נינהו ואינן נובעין שהחריצין אעפ"י שאין מימיהם הולכי' מפני שהן נובעין אסורין. והביברין האמורין כאן לאיסורא אינם נובעין אלא שמימיהן הולכין כדפרישנא: וכמדומה אני שהוא לדעת תנא דבי ר' ישמעאל דדריש לקראי בריבויי ומיעוטי ואע"ג דלא דמו לפרטא דל או נובעין נינהו מכל מקום מרבינ' להו לאיסור' מ"ט מפני שאינם עצורות בכלים והכי מפרש לה בבריית' דרבי מתתיה בן יהודה ואם לתנא דבי רב דדריש כללי ופרטי ולא מרבי כולי האי לאיסורא כי האיך תנא דבי ר' ישמעאל ואפ"ה מודה במים נובעין שהן אסורין כל שכן לתנא רבי ר' ישמעאל דמרבי טפי לאסורא: והא דאמרי' ששוחה ושותה ואינו נמנע דוקא שוחה ושותה אבל לשאוב בכלי ולאכול מגבו דבר האסור לא דדלמא אגב דדלי להו קא פריש אגבי דמנא ואסיר וכי האי גוונא אסיר איכא בגמרא:
(א) <b>יכול </b>לענין היתר כל המים כימים וכנחלים מנין לענין איסור שנעשו כל המים כימים ונחלים וכו' פירוש לענין היתר זהו המקרא הראשון שאמר את שיש לו סנפיר וקשקשת אכול: וכבר רבינו לענין זה כל הימים ואפי' מי ביברין וחריצין ונעיצין: ומנין לענין איסור זהו המקרא השני שאמר את שאין לו לא תאכל שיהו כל המים כימים ונחלים. שהרי אין בו ריבוי במים במים כמו בראשון ולחייובי בלאו מידי דלאו לענין איסור' מקרא גופיה שמעי' ליה דאית ליה סנפיר וקשקשת אכול ודלית ליה לא תיכול: וכבר ריבינו במקרא כל הימים כימים והנחלים אלא לאו לאיחייובי בלאו קא מהדר דמקרא קמא עשה הוא דאיכא לאו ליכא. ת"ל ימים ונחלים ימים ונחלים לגזרה שוה: וקשיא לי מ"ט לא דריש מגופיה ריבוייא לשאר מימות דהא בקרא בתרא כתיב כל אשר אין לו סנפיר וקשקשת בימים ובנחלים מכל שרץ המים מכל נפש החיה אשר במים בפ"ק: ואיכא למימר דהמים לאו ריבוייא הוא דאדרבה המים הידועים משמע והם הנזכרים במקרא המים והנחלים הנודעים כדאמרי' בעלמ' העולה עולה ראשונה: הירך המיומנת שבירך. וכיון דאיכא המים דמשמע מיעוט' אע"ג דאיכ' במים דמשמע ריבוייא כי הדדי נינהו: וקמא לה מילתא דעניינא כדפריש בפרטא ומשום הכי איצטריך לגזירה שוה: אי נמי משום דהאי רבויא בתרא דבמים לא כתיבי לאו גופיה גבי' אלא שקץ הם לכם קאמר והיינו עשה: והא דכתי' בקרא אחרינא בתריה ושקץ יהיו לכם מבשרם לא תאכלו מי יימר דעל ריבוייא קאי דלמא על המים הידועים והנפרטים קאי ומשום הכי אצטריך לגזרה שוה: ומיהו אריבוייא דבמים קא סמיך דלא כתי' במים הכי מייתר ליה. ימים ונחלים לגזרה שוה: והא תרויהו צריכי להיתר כלים בורות שיחין ומערות כדאמרן לעיל וקרא דאין לו מגלה על קרא דיש לו להיתרא כדדייקינן בכלים כדאית' בגמרא אלא ודאי אריבוייא דבמים קא סמיך ואיפשר דה"ק מה ימים ונחלים האמור למעלה במים במים ריבוייא לשאר מימות אף ימים ונחלים האמור למטה ממים האמורים בו ריבוייא לשאר מימות ואע"ג דלא כתיב האי ריבוייא לגבי לאו בהדיא: אי נמי אע"ג דכתיב ביה המים דמשמע מיעוטא והיינו דקאמרי' בסמוך אתה אומר לכך נאמר במים שהתרתי בהם המים שאסרתי כלומר שאותם המים עצמן אסרתי. וכבר בא במים לרבות כל המימות בלאו שהשוו להיתר את מי שיש לו סנפיר וקשקשת אלמא לאו מגזרה שוה דימים ונחלים קא ילפי' אלא מבמים דאילו מגזרה שוה ילפי' הוה ליה למימר אתה אומר לכך נאמר ימים ונחלים במים שהתרתי בהם המים אסרתי:
(א) <b>או </b>אינו אלא מין שהתרתי כשיש לו ובאותו המין אסרתי כשאין לו ולכך בא המים כלומר לזה המין נלמוד אין לו משיש לו להשות כל המימות אל ימים ונחלים ואיזה הוא המין שהתרתי דיש לו את שהוא פרה ורבה ובעל עצמות שלא תמצא לעולם סנפיר וקשקשת אלא במין פרה ורבה ובעל עצמות ובאותו המין אסרתי את שאין לו. הא דקתני מין כעין קאמר כלומר שהוא דומה לו בענין זה. ומנין לבעל עצמות ואינו פרה ורבה איני מכיר בזה המין אינו בעל עצמות ופרה ורבה גם בזה איני מכיר בבירור ואיפשר שהוא אותו שקורין מושקל"ש ואין בו עצם אלא שלו וכמדומה אני כי המין הראשון אינו פרה ורבה במים קאמר אלא יוצא ליבשה ופרה ורבה: עד שתהא מרבה את הגלים ואת הצפרדעים שהן גדלים בים וביבשה. גלים איני יודע מה הוא וכמדומה אני שהוא אותו המין שנקרא טרטוג"א על שם שהוא עגול ומתגלגל:
(א) <b>ת"ל </b>וכל אשר אין לו סנפיר וקשקשת במים בימים ובנחלים וכו' כל קא דריש לרבות כל המינין הללו ואעפ"י שאין דומין כלל למי שהתרנו לא בגדלים ולא בבעל עצמות ופרה ורבה שהם בלאו: כפונית שבים איני יודע מה הוא ר' יהודה אומר שני קשקשים שנאמר קשקשת: ואעפ"י שאין ראיה לדבר זכר לדבר ושריון קשקשים הוא לבוש דגלית פי' ונלמוד קשקשת מקשקשים לומר שהם שתים ואעפ"י שהם דברי תורה מדברי קבלה ועוד שאינו מדבר בקשקשת דגים:
(א) <b>תאכלו </b>לרבות דג טהור שנמצא במעי דג טמא: ומה ראית לומר בבהמה במעי טמא טמא וכו' כדדרשינן לעיל מגמל הוא טמא הוא גמל הנולד מן הפרה טמא. לפי שאינו גידולו אלא שהוא בולע אותו: תאכלו לרבות טהור שנכבש מן הטמא פי' כבישה זו אינה אלא במלח שאילו היא במי מלח הא קיימ' לן כבוש הרי הוא כמבושל וחמור הוא המלוח לבדו שזה כרותח דצלי וזה כרותח דמבושל אלא הכבישה האמורה כאן היא ביין או בחומץ. ובתוספת' דתרומות ובתוספתא דשביעית שנוי הרבה בכבישת היין והחומץ ואיני צריך לכתבן וכן הכבישה הזאת אינה במי מלח אלא או ביין או בחומץ ובשניהן טפלים או אפי' טהור מליח וטמא טפל כגון זה מותר אבל אם היו שניהם מלוחין וכבשם אסור מפני שהמליח מפליט את הטמא והטהור בולע ממנו אותה מליחה עצמה וכל שכן בשנתנו בכבישה עמו והכי איתא במסכת חולין בפרק כל הבשר. או יכול אעפ"י שנימוק הטמא לתוך הכבישה יהא הטהור מותר ת"ל אותם:
(א) <b>מכל </b>נפש החיה אשר במים שקץ הם לכם חיה זו חית הים כגון עיזא דימא ואורזילא דימא שהוא עופר הצבי שכל מה שיש ביבשה יש בים חוץ מן החולדה לפי שאמר מכל שרץ המים הייתי אומר שמא לא אסרה תורה אלא שבים שכיוצא בהן נקראו חיות או בהמות ביבשה בין שהן טמאות ביבשה בין שהן טהורות הייתי אומר בים הן טהורות ואעפ"י שאין להם סנפיר וקשקשת לכך נאמר החיה ושלא תטעה לומר נפש החיה פרט למתה כדכתיב ויהי האדם לנפש חיה וכתיב תוצא הארץ נפש חיה למינה בהמה ורמש וחייתו ארץ לכך הוצרך המדרש הזה לומר שאינו מדבר בין חיה למתה אלא להביא את החיות שבים שהן אסורות: נפש להביא את הסירוני פי' בלע"ז קורין אותה שירינא והיא מחציה ולמעלה כצורת אשה ומנגנת כאדם. יכול יהא מטמא באהל כדברי בן חכינאי ושמא מפני שהוא נקרא כמו בן אדם שבים הילכך קרינא ביה לכל נפש אדם ת"ל זאת. פי' בפרשת זאת חוקת התורה כתיב זאת התורה אדם כי ימות באהל בא למעט את הסירוני ואעפ"י שנקרא אדם:
(א) <b>שקץ </b>לאסור צירן ורוטבן וקיפה שלהן שמולחין אותם שורות שורות זו על גב זו ודוחקין זה את זה ומתוך הדוחק והמלח יוצא מהם שמנונית רוטב חלה דקריש והוא מה שיוצא ממנו על ידי בישול ולכך נקרא רוטב שהוא דבר לח: הקיפה הוא התבלין שנתבלו בהם והכי איתא בפרק עור והרוטב ושקץ יהיו לכם כדי לאסור עירוביהן פי' שלא תאמר כשאסרנו הציר שלהם אוסר את הטהורים לכך נאמר ושקץ יהיו לכם. וא"ת הרי אמרנו למעלה הם פרט לשאין בהם בנותן טעם אלמא כשאסרנו צירן ורוטבן אפילו על ידי תערובת אסרנו אותם: י"ל דקרא לרוטבן הוא דאתא אבל ציר דזיעא בעלמא הוא אימא בכל דהו קמ"ל: אי נמי י"ל חד לאסור ציר לציר וחד לאסור ציר לדגים מיד: כמה יהא בו דג טמא ויהא אוסר את עירובו משקל עשרה זין ביהודה שהן עשר סלעים בגליל: זין גרסי' ולא גרסינן זוז והכי איתא בירושלמי ובמשנת תרומות ומפרש לה בגמרא דתרומו' ירושלמי כמה סאתה עבדא עשרים וארבע לוגין כמה לוגא עבדא תרתין ליטרין כמה ליטרא עבדא עשרה זינין נמצא כל זין וזין אחד מתשע מאות וששים פי' לסאתים נמצאו עשרה זינין לסאתים אחד לצירן והוא משקל ידוע כעין טרטא ואוזייא: סדר הלשון כך הוא שנוי במשנת תרומות דג טמא שכבשו עם דג טהור כל גרב שמחזיק סאתים אם יש בו עשרה זינין משקל ביהודה שהם חמש סלעים בגליל דג טמא צירו אסור: וכאן אין שנוי כסדר הזה ואין הלשון מכוון כלשון המשנה לפי ששנה כאן דג טמא סמוך לכל גרב שמחזיק סאתים דמשמע שהגרב מחזיק סאתים יהיה דג טמא ואינו אלא דג טהור דהכא אריש' קאי אמשקל עשרה זינין: ר' יהודה אומר רביעית בסאתים פי' רביעית לוג והוא קרוב לסאתים שהוא אחד ממאה ותשעים ושנים. ולפי מה שאמרו בתוספת' דתרומות נראה דר' יהודה לא פליג את"ק אלא פרושי קא מפרש דקתני בתוספת' אמר ר' שמעון בן מנסיא אין לך גרב שמחזיק סאתים (שיש) [שאין] בו עשרה משקל זין ביהודה שהן חמש סלעים בגליל. דג טמא שאין בו רביעית אלמא ר' יהודה פרושי קא מפרש מה טעם עשרה משקל זין דג טמא אוסרין גרב שמחזיק סאתים דג טהור וציר טהור מפני שהוא פולט רביעית ציר מטמא למאתים וסביר' ליה דציר טמא אוסר כשיעור קרוב למאתים: ר' יוסי אומר אחד מששה עשר בו. יכול אני לפרש כמו כן דברי ר' יוסי בענין זה דסבר ר' יוסי אין משקל עשרה זין דג טמא הוא פולט בו רביעית: ודכולי עלמא ציר טמא שיעורו קרוב למאתים. וכמה הוא מתוקן פירוש זה לענין הגמר' שאמרו במס' חולין דאמר ר' יוסי בר חנינא לא כל השיעורין שווין שהרי ציר שיעורו קרוב למאתים דתנן דג טמא צירו אסור ר' יהודה אומ' רביעית בסאתים. ואם איתא דר' יהודה פליג עליה בהאי שיעורא (חסר פה בכ"י):
(א) <b>מבשרם </b>לא תאכלו [ולא] מן העצמות ולא מן הסנפירין שלהן פי' על הבשר הוא בלאו ולא על העצמות: ואת נבלתם תשקצו לרבות היתושין שביין או שבמים כלים שסנפן פי' שהעבירם במסננת דכיון שפירשו ממקום רבייתן נאסרו אבל כל זמן שהן בתוך הכלים הכל מותר כדאמרן לעיל: ודוקא שנוצרו בתוך הכלים אבל אם עלו מן הנהר מן המים בתוך הכלי אסורים:
(א) <b>כל </b>אשר לו סנפיר וכו' במים בא ללמד שאם יש לו קשקשת במים ר"ל אעפ"י שמשירו במים בשעה שעלה ליבשה מותר:
(א) <b>שקץ </b>תשקצו לרבות צירן ורוטבן שהוא אסור פי' את אלה תשקצו מן העוף לא יאכלו שקץ הם לכם. דורש עתה תשקצו ושקץ לרבות צירן ורוטבן וקיפה שלהן וביציהן ועורותיהן ועירוביהן כדדרשינן לעיל גבי דגים מושקץ יהיו לכם לאסור את עירוביהן. ובפרק אלו טריפות דריש ליה חזקיה לביצה טמאה שהיא אסורה מואת בת היענה וכאן סנפה עם שאר איסורין שלהם: אלה הם מן הרי אלו מיעטי' פרט לחרטום ולצפרנים וכו' פי' שאין לוקין עליהן בפני עצמן אבל מצטרפין הם עם הבשר דתנן במס' טהרות פרק א' נבלת העוף הטמא צריכה מחשבה והבשר מטמא טומאת אוכלין בכביצה וכו' הכנפים והנוצה מיטמאות ומטמאות ומצטרפות החרטום והצפרנים מיטמאין ומטמאין ומצטרפין. וא"ת כי קאמרינן מצטרפין לטומאה קאמרי' אבל לאיסור לא מצטרף הא לא מצית אמרת דכיון דתנא מיטמאות ומטמאות בפני עצמן קאמר כל שכן דמצטרפות ליטמא ולטמא. אי נמי מצטרפות ומטמאות מיירי לטומאת אוכלין. ומצטרפין מיירי לטומאת נבלות אבל לענין איסור נבלה לא. הא לא מצית אמרת דהא קיימא לן נבלת עוף טמא אין בה שום טומאה אלא טומאת אוכלין ובמחשבה והכשר הילכך הא דתנן מצטרפין לאסור נבלה קאמר שמע מינה. ובמסכת חולין פ' העור הרוטב מייתי לה להך מתני' דטהרות וקא מקשי חרטום עץ בעלמא הוא אמר ר' אלעזר בחרטום התחתון ומאי תחתון של עליון דהיינו העור שמכוסה תחת החרטום העליון שהוא ראוי לאכילה על ידי הדחק והצפרנים מקום שמובלע בבשר:
<h4>פרק ה</h4>
(א) <b>לא </b>יאכלו לרבות את המאכיל כאוכל פי' לרבות גדול המאכיל את הקטן שהוא עובר בלאו. או לא יאכלו לאסרם בהנאה פי' כדאמרי' בפסחים מנין לחמץ בפסח שאסור בהנאה שנאמר לא יאכל חמץ לא יהא בו היתר אכילה מדלא קאמר לא תאכל. כשהוא אומר לא תאכלום גבי שרצים הוי באכילה אסורין אבל לא בהנאה: נסחא אחרינ' לא תאכלו הא כיצד באכילה אסורין אבל לא בהנאה ופירוש' דהאי נסחא קאי אמשנה תורה דכתיב בעופות טמאים וזה אשר לא תאכלו מהם וכו' וזו עיקר דעופות על עופות אבל הראשונ' הגהה היא:  מיהו איכא לאקשויי הכא כי כתיב לא תאכלו מאי הוי והא גבי חמץ בפסח דכתי' ביה נמי לא תאכלו דכתי' כל מחמצת לא תאכלו וכתי' במשנה תורה לא תאכל עליו חמץ ואפי' הכי מדכתי' בחד דוכתא לא יאכל חמץ דרשינן מיניה איסור הנאה ולא אתי לא תאכל לבטולי משמעות דלא יאכל לאפוקי מידי איסור הנאה. והכא היכי אתי לא תאכלו ומפיק מלא יאכלו. ומסתברא דחזקיה פליגא אהא דהא נמי אמר ר' יוחנן דסביר' ליה דאפי' לא תאכל לא תאכלו משמע איסור אכילה ואיסור הנאה עד שיפרט לך הכתוב כנבלה: וההיא מימרא ודאי פליג' אהא: ובפסחים מפיק היתר שרצים בהנאה מלכם והכא מפיק לה לקמן בסוף סדרא מלא תאכלום. ובעופות טמאים מפיק ליה הכא מלא תאכלו מהם. ואיכא נמי אמוראי אחריני דפליגי עליה דחזקיה דאמרי לא יאכל לא משמע להו מפיק ליה לאיסור הנאה דחמץ מקראי אחריני מושרפת את הנותר באש גבי שרצים ועופות טמאים נמי ליפוק להו איסור הנאה מהתם וליתסרו בהנאה: בשלמא שרצים דכתיב ושקץ יהיו לכם ומשמע שלכם יהו להיתר הנאה אלא עופות טמאים הא לא כתיב בהו לכם: ואיכא למימר דלא גמרינן מנותר אלא מידי דדמי ליה בחד צד והיינו חמץ בפסח שחייב לבערו כעין נותר דכתיב תשביתו שאור מבתיכם וכתיב לא יראה לך חמץ. וכיון דאשכחן ביה איסורא דדמי לנותר שהוא חייב לבערו משום הכי שדינן ביה על איסור חמץ דליתסר בהנאה כוותי' שלא ימכרנו ושלא יבערנו מביתו ולא יסיק בו תנור וכיריים דרך ביעורו:
(א) <b>ר' </b>ישמעאל אומר נאמר כאן נשר ונאמר להלן במשנה תורה נשר מה נשר האמור כאן עשה את האמורי' עם נשר בלא תאכיל אף נשר האמור להלן וכו' פי' מפני שנאמרו במשנה תורה ראה ודיה שלא נאמרו בתורת כהנים. ואיסור דלא תאכל נפקא לן הכא מלא יאכלו ובמשנה תורה לא כתי' אלא לא תאכלו מהם ומשמע אזהרה לאוכל בלבד ומשום הכי מייתינן ליה בגזרה שוה דנשר נשר דההוא דמשנה תורה קרא יתירא הוא. ר' עקיבא אומר נאמר כאן איה ונאמר להלן איה (ונאמר להלן איה) וה"ג לה בספרי. ויש נסחא אחרת נאמר כאן איה ונאמר להלן דיה ואינו מיושב עלי. אלא נאמר כאן איה ונאמר להלן איה ונלמד איה מאיה מה איה האמורה להלן עשה את הדאה מין איה אף איה האמורה כאן עשה את הדאה מין איה פי' מין איה כעין איה לאסור בבל תאכלו אף כאן נעשה את הדאה כעין איה לאסור בבל תאכלו. והוא הדין שנלמד דיה שנאמרה במשנה תורה ולא נאמרה כאן לאסור בבל תאכיל אלא שתפם הראה שהיא ראשונה. והני תנאי לית להו מאי דאמרינן בחולין איה ודיה אחת היא. וכן אמרו ראה ודאה ואיה ודיה אחת: ופלוגת' הוא בין תנאי ואמוראי והתם מפרש טעמיהו:
(א) <b>עורב </b>זה עורב מפרש לה במס' חולין [סב.]עורב זה עורב שחור וכן הוא אומר שחורות כעורב: ואת כל עורב להביא עורב העמק והבא בראש יונים פי' את כל שני ריבויין לרבות עורב העמק שהוא לבן. ולכך נקרא עמק כמה דכתי' ומראהו עמוק. וחד לרבות הבא בראש יונים דדמי רישיה ליונה. למדנו להביא את הזרזירין וסנונית לבנה ור' אליעזר קתני לה בבריית' ומפרש במס' חולין [סב.] בירוקתי כולי עלמ' לא פליגי דאסירא כי פליגי בחוורתי. והלכת' כרבנן דשרו מפני שקרקבנה נקלף ולא ראו אותה דורסת. ולהאי לישנ' למינו דעורב לרבות סנונית ירוקה:
(א) <b>נץ </b>זה הנץ ואת הנץ להביא את ההודיה פי' ואעפ"י שאינו נקרא נץ. מה ת"ל למינהו ד' פעמים שיכול הללו אסורים אבל מיניהם יהיו מותרים הואיל ומשונים הם לכך נאמר למינהו ריבה ד' מינים לארבעה עופות טמאים כל חד וחד כדכתיב ביה: הא כיצד הוי למד מן המפורש מה נשר מיוחד דאין לו אצבע יתירה ואין לו זפק אף כל כיוצא בו אסור. נראה דהא דקתני כיצד וכו' לאו על ריבוייא דלמינהו קאי דהא נשר לא כתי' ביה למינו ואין לנו כיוצא בו אלא נשר עצמו אלא מילת' באפי נפשה היא ובא ללמד על סימני הנשר למי שאינו מכיר בו שאם ימצא לו זפק או קרקבן נקלף או אצבע יתירה שאינו [נשר] וטהור הוא לפי שהנשר בא ללמד על הכלל כולו ושאר עופות טמאים לגופייהו אתו אע"ג דאית בהו תלתא סימני טהרה. ואיכא עורב דאית ליה תרי ואיכא פרס ועזניה דאית להו חד אפי' הכי אסירי אבל שאר עופות הבאין בסימן אחד של טהרה מותרין ובלבד שיכיר פרס ועזניה. ואם בא בשני סימני טהרה כשר ובלבד שיכיר עורב ומינו. ואם בא בשלשה צריך שיזכיר שאר עופות טמאים הנזכרים ומיניהם. ועיקרי הדברים בפ' ואלו טרפות: מה תורין ובני יונה המיוחדים שיש להם אצבע יתירה מפרש התם דלא ילפינן תורים ובני יונה בסימנים הללו אלא בקרבן בלבד שכל עוף שימצא בו ארבעה סימני טהרה בידוע שהוא מין תורים ובני יונה וראוי להקרבה: ואני תמיה על מה שאומר בגמר' החסידה דיה לבנה שהיא עושה חסד עם חברותיה. האנפה זו דיה רגזנית שמנאפת עם חברותיה והלא כתוב בהן דיה ואם כן דהני מין דיה בצרי להו מכ"ד עופות טמאים. ונראה ליה שההדיות קורין אותו דיות אבל עיקר שמותיהן חסידה ואנפה הן ואינם מיני דיה כלל:
(א) <b>וכל </b>שרץ העוף ההולך על ארבע וכו' עכשו מדבר במיני חגבים שהן נקראים שרץ העוף מה שאין כן בעופות טמאים. ת"ל למינהו למינהו ריבה הא כיצד למד סתום מן המפורש:
(א) <b>מה </b>ארבה וסלעם מפורשים שיש להם ארבע רגלים וארבע כנפים וקרסולין וכנפיו חופין את רובו וכו' אמר ר' יוסי ושמו חגב: נראה לי דהאי מימרא כולה תנא דבי ר' ישמעאל קתני לה דדריש להנך קראי בכללות ופרטות וכללות. אך את זה תאכלו מכל שרץ העוף אשר לו כרעים ממעל לרגליו כלל ארבה סלעם וחרגול פרט למינהו חזר וכלל כלל ופרט וכלל מה הפרט מפורש שיש לו ארבע רגלים וארבע כנפים וכו' וכיון דדרשינן להו בכלל ופרט וכלל אייתר ליה חגב ודרשינן ליה לשמו חגב פרט לצרצור שאעפ"י שיש לו ד' סימני' הללו אין שמו חגב ומפרש בגמר' דלתנא דבי ר' ינאי סלעם קרא יתירא הוא ומרבינן מיניה הכא וראשו ארוך אעפ"י שאינו דומה לארבה סלעם וחרגול אשר לו כרעים אעפ"י שאין לו עכשו מדכתיב לא כרעים בא"לף וצריך להיות בו"או:
(א) <b>ארבה </b>זה גובאי סלעם זה רשון. חרגול זה נפול חגב זה נדיין: מה ת"ל למינהו למינהו ארבעה פעמים להביא צפורת כרמים ויוחנא ירושלמית: נראה לי כי זהו תנא דבי רב דדריש לקראי בכלל ופרט בלחוד דקסבר למינהו פרט נינהו הילכך אין כאן אלא כלל ופרט ואין בכלל אלא מה שבפרט וכולהו לגופייהו אתו וקא ממעט הכא וראשו ארוך שאינו דומה לפרטות בראשו ארוך: ובגמרא נמי הכי מפרש להו להנך לתנא דבי רב אבל לתנא דבי ר' ישמעאל לא מפרש להו כי האי גוונא והכא נמי תרי תנאי רישא דדריש למינהו ריבוי וקא יליף מהנך רבי ישמעאל היא וסיפא דלא יליף מדתנא דבי רב כדפרשי' לעיל:
(א) <b>ר' </b>אומר וכל שרץ העוף אשר לו ארבע רגלים. שקץ הוא לכם. אם יש לו חמש טהור פי' אעפ"י שאין בו ארבעה סימנים הללו לפי שלא נתנה תורה סימנין אלא להולכין על ארבע בלבד אבל לאותן שהולכין על חמש לא הקפידה תורה: ונר' לי כהנך דבי ר' ישמעאל סבירא ליה: ובשמו חגב הוא דקאמר ר' שאם יש חגב שיש לו חמש רגלים אעפ"י שאין בו ד' סימנים טהור והוא הדין לשש ולשבע ולשמונה דכיון שאנו מרבים מין אחר ואעפ"י שאינו בפרטים דומה להם בצורתו כגון ראשו ארוך והכי מרבינן להנך אבל אם אין שמו חגב הכל טמא שהרי זבוב ודבורה וצרעה ויתושין יש להם ששה והן אסורין: הא למדת שלא אמר ר' אלא במיני חגבים ולתנא דבי רב הכל אסורין בין בעל חמש בין בעל שש ואעפ"י שהן ממיני חגבים שהרי אפי' אותו שיש בו ארבע סימנים כעין הפרט אינו מרבה מפני שהוא כלל ופרט ואין בכלל אלא מה שבפרט. וכל שכן שאר מינין שאינם דומים להם לא ברגלים ולא בשאר סימנים: שקץ הוא פרט לעירובו מכאן אמרו חכמים חגבים טמאים שנכבשו עם חגבים טהורים לא פסלי אלא צירן פי' לפי שאין הציר שלהם כלום ופרשא בעלמ' הוא לפיכך אין בו חשיבות לאסור את עירובו: העיד ר' צדוק על ציר חגבים טמאים שהוא כשר פי' לפי הנסחא הזאת משמע דר' צדוק בא להתיר שמשנה ראשונה היו אומרים לא פסל את עירובו אבל בפני עצמו אסור ובא והעיד שאפי' בפני עצמו אינו אסור. אבל במשנת תרומות [פ"י מ"ט] [לא] אמרי שהוא כשר אלא שהוא טהור. וכן במשנת עדיות ובגמר' דתרומות דבני מערבא מפרשי עלה מהו טהור [טהור] מלהכשיר אבל לטמ' טמא בכל שהוא: משמע התם דר' צדוק בא להחמיר מפני שהוא דבר ברור כשהציר בפני עצמו אינו מכשיר שלא מנו חכמים להכשיר אלא שבעה משקין בלבד שהן הטל והמים והחלב והיין והשמן והדבש והדם וכך שנו אותם במשנה מכשירין. ובתוספתא שבת אמרו על דם נדה ודמעת העין ומי האף שהם מכשירין והביא אותם מן המקראות דם נדה דכתיב ממקור דמיה. דמעת העין מדכתי' ותשקמו בדמעות שליש. ומי האף דכתי' ועפעפינו יזלו מים אבל ציר לא מצינו בשם מקום שמכשיר מפני שהוא כמי פירות ואפי' טומאה נמי לא מקבל כדאמרי' בבכורות [כב:] הלוקח ציר מעם הארץ משיקו במים והוא טהור מה נפשך אי רובא מיא נינהו הא עביד ליה משקייא ואי רובא ציר נינהו ציר נמי לאו בר קבולי טומאה הוא פי' דזיעה בעלמא הוא ולא אוכל ומשקה מאי איכא למימר משום מיעוט' דמיא בטלי להו ברובא אלמ' דציר בפני עצמו אינו ראוי לא להכשיר ולא לקבל טומאה מעתה כשהוצרכו לומר על ציר חגבים טמא שהוא טהור מלהכשיר לא הוצרכו לומר אלא מפני תערובות המים שבו שאעפ"י שיש בו מי מלח אינו מכשיר ואעפ"י שהוא מחצה על מחצה. נמצא כי עדותו של ר' צדוק הוא להחמיר כי מפני שהציר אוסר את עירובו נפסלו המים שבו מלהכשיר מפני שהם כמים המעורבין שהן בטלים לפי שאין לא לאכילה ולא לשתיה. וכיוצא בהם אין מוכרין בשוק לגוים ציר. כך נראה לי לפי הסוגיא הזו: עוד יש לפרש להקל בא ולומר שהציר של חגבים טמאים אין דרך בני אדם לכנסו וכל כך הוא נמאס שאפי' המים שבו הוא מבטלן מלהכשיר מפני שהוא כמו משקה סרוח וכתי' וכל משקה אשר ישתה פרט למשקה סרוח והכל מודים בזה (שאינו ראוי לא לכפרה ולא עופות). וכל שכן שאינו אוסר את עירובו בציר חגבים טהורים אבל לטמא טמא בכל שהו דקסבר ר' צדוק דלענין טומאה כיון שכבר היו המים טמאים קודם עירובן ועדיין הוא ראוי ליאכל על ידי תערובת לא בטלה טומאה מהם אבל הכשרן שהוא מכאן ולהבא אחר שנתערבו בציר בטלו מלהכשר. וזה הפי' נראה יותר שאם בא ר' צדוק להחמיר כפירוש הראשון לא היה פותח דבריו בטהרה והאיסור בא מכלל אבל היה פותח באסור והטהרה היתה באה מן הכלל:
<h4>פרשה ד</h4>
(א) <b>ולאלה </b>תטמאו פי' מה שאנו עתידין להזכיר מן הנבלות ומן השרצים כולם מטמאין את האדם. ויש מהם מטמאים את האדם במשא ומטמאים בגדים כדמפרש ואזיל: יכול לכל האמורים בענין של מעלה ובענין של מטה יהו כל הטומאות נוהגות בהן ומה אמור בענין של מעלה בהמה וחיה ועופות ודגים וחגבים. יכול יהא אבר מן החי מטמא בהם פי' משום דהכא לא מיירי אלא במטמאין מיהו תרויהו איתנהו שאין בהם לא מקבלי טומאה ולא ניתני טומאה כדאמרי' לקמץ גבי שרצים על הארץ להוציא עכבר של ים: וגבי מיטמאין נמי אמרי' או בגד או עור יכול אף עורות של ים יהו טמאים ת"ל או בגד או מן הגדל בארץ וכו'. אוציא את החגבים שאין במינן טומאה פי' שאין טומאה מפורשת בהן שהרי נבלת עוף טהור מטמאה בבית הבליעה כדאיתא בפרש' כי יצוד. עוף טהור שהוא מטמאה בגדים בבית הבליעה אינו דין שיהא אבר מן החי ממנו מטמא פי' בבית הבליעה מיהת אבל שלא בבית הבליעה לא דיו לבא מן הדין להיות כנדון: אין לי אלא בהמה טהורה בהמה טמאה מנין פרושי הוא דקא מפרש ואזיל לקראי כפשוטן ומדרשן ת"ל אשר היא: חיה טהורה מנין ת"ל מפרסת פי' מדכתיב ברישיה דקרא לכל הבהמה אשר היא מפרסת וכו' דהוה מצי למימר לכל מפרסת וכתב בהמה מפרסת ש"מ בהמה טהורה וחיה טהורה אע"ג דבכולי עניינא דלעיל לא אדכר חיה בהדיא: אי נמי אע"ג דלקמיה מדכר ליה לחיה דכתיב וכל הולך כפיו בכל החיה דמשמע דעד השתא לא איירינן בחיה אפי' הכי מרבינן ליה מדכתיב מפרסת: חיה טמאה מנין כגון ערוד ת"ל פרסה כל שאין לו אלא פרסה אחת. מן השסועים מנין ת"ל ושסע. אינה מן השסועין מנין ת"ל איננה שוסעת. מעלת גרה מנין ת"ל וגרה. איננה מעלת גרה מנין ת"ל איננה מעלה. והלא חזיר מפריס ומשסיע יכול לא יהא אבר מן החי מטמא ת"ל וגרה איננה מעלה טמאים הם לכם. פי' נראה לי שכל מה שכתבנו. מן השסועים ועד כאן אינו אלא מפרש והולך על מה שאמרנו בתחלה שיש כאן בהמה טמאה וטהורה וסימני הטהורה מפריס ושסע וגרה. וסימני הטמאה אינה שוסעת ואינה מעלת גרה ובא לומר כי המקראות נדרשין בתחלתן ובסופן תחלתן בפני עצמן וסופן בפני עצמן ולכך אמר מן שסועים מנין כלומר היכן הוזכרו כאן סימני טהרה של שסועה דכתי' ושסע. והיכן הוזכרו סימני טומאה שלא בשסע דכתיב איננה שוסעת. והיכן הוזכר סימן טהרה של גרה דכתי' וגרה. וסימן טמאה שאינה גרה דכתי' איננה מעלה. נמצאו בכאן בהמה טהורה וטמאה. עוד בא לפרש כי סימן טמאה של גרה לא הוצרך אלא בשביל החזיר לבדו שאין לנו כיוצא בו שכל הטמאים אעפ"י שיש במקצתן סימן טהרה יש בהם שני סימני טומאה שהרי השפן הארנבת והגמל אעפ"י שהן מעלה גרה אינם מפריסי פרסה כלל אבל הולכים על כפים כמו הכלב והארי והדוב נמצא שאינן מפריסי פרסה ולא שוסעי שסע אבל החזיר מפריס ומשסיע אלא שאינה מעל הגרה ושמא אינו נדון לא עם הטמאים ולא עם הטהורים לכך הוצרך וגרה איננה מעלה להביא את החזיר:
(א) <b>במה </b>הוא מדבר אם במיתתן הרי מיתתן אמורה פי' בפרשת וכי ימות מן הבהמה אשר היא לכם לאכלה ודרשינן לקמן זו היא מיתה ודאי ומרבינן התם בהמה טמאה מדכתיב לכם. ואם באבר מן המת הרי אבר מן המת אמור למטה פירוש בסוף פרשה זו ששנה בה הכתוב מגע ומשא וכבוס בגדים. ומפרשי' לקמן באבר מן המת: ולקמי' מפרש שניהם הוצרכו ליכתב מן הדין וכו' כדאיתא לקמן: אלא שאני תמיה מאי משמע דעליון באבר מן החי ותחתון באבר מן המת אדרבא איפכא הוה לי למדרש שהרי אבר מן המת חמור יותר מן אבר מן החי לבשר הפורש ממנו. אלא שי"ל דסמך מיתה למיתה שהרי מיתה ודאית כדאמרן:
(א) <b>מה </b>אדם אבר מן החי ממנו מטמא דכתיב בפרשה זאת התורה אדם וכו' או בעצם אדם ודרשינן ממנו בספרי זה אבר מן החי. מה השרץ אבר מן החי ממנו מטמא לקמיה מפיק ליה מקרא בפרשת שרצים שבשר הפורש ממנו טמא פירוש הבשר הפורש מן האבר של מתה אם יש בו כזית בשר טהור לפי שאין בשר מן החי מטמא אלא על גב האבר:
(א) <b>יכול </b>הבשר הפורש מן החי יהא טמא פי' בין מן האבר בין מן הבהמה ת"ל בנבלתם יטמא מה נבלה שאין לה חליפין שהרי מתה אף אבר מן החי שאין לו חליפין יצא בשר הפורש מן החי שיש לו חליפין שהבשר חוזר וגדל במקומו דברי רבי יוסי הגלילי רבי עקיבא אומר לכל הבהמה אשר היא מפרסת פרסה מה בהמה גידים ועצמות אף אבר מן החי גידים ועצמות. בין לר' יוסי ור' עקיבא איכא בינייהו כוליא וניב שפתים שאין בהם גידים ועצמות לר' עקיבא לא מטמו מן החי ולר' יוסי הגלילי מטמו מפני שאין בהם חליפין שאינם גדלים עוד: בין ר' לר' עקיבא איכא בינייהו בשר כראוי דר' עקיבא לא בעי בשר ור' בעי שיהא עליו בשר כראוי. מפרש במשנת כלים פ"א שיעור הבשר כראוי כדי להעלות ארוכה ר' יהודה אומ' אם יש במקום אחד כדי להקיפו בחוט ערב יש בו כדי להעלות ארוכה. ובתוספת' דכלים מפרש לת"ק רואין אותו כאלו הוא יחור תאנה שנפח ומעורה בקליפה קטנה. אם יכול להחיות ממנה טמא ואם לאו טהור מה משא ממועט מטמא בגדים פי' שאין טומאת משא נוהגת בשרצים ולא בקרי וטומאת מגע נוהגת בכולם והנושא אותם יכבס בגדיו מלמד שהנושא מטמא בגדים:
(א) <b>והלא </b>דין הוא פי' שאם לא נאמר בו בפירו' שיטמא בגדים היה מן הדין שלא יטמא ק"ו ממגע שלא תאמר נלמד משא נבלות ממשא רוקו של זב ומשכבו ומושבו. מה להלן מטמא בגדים אף כאן יטמא בגדים אלא שהייתי דן ק"ו ממגע ולא יטמא בגדים לכך הוצרך לומר הנושא יכבס בגדיו:
(א) <b>אלו </b>נאמר הנושא את נבלתם יכבס הייתי מרבה כל מה שעליו לכבס אף ציפי צמר שבראשו ת"ל בגד אי בגד יכול בגד גדול לבן הטמא בזב והמטמא בגדים פי' בגד גדול ג' טפחים שהוא ראוי למשכב ושיהא לבן כדי שיהא ראוי לטמא נגעים דדרשינן במסכת נגעים בבגד צמר או בבגד פשתים מה בגד פשתים כברייתו אף צמר כברייתו אבל גדול צבוע שהוא מטמא בזב ואינו מטמא בנגעים קטן שהוא מטמא בנגעי' אם יש בו ג' על ג' ואינו מטמא בזב קטן צבוע שאינו מטמא לא בזב ולא בנגעי' שביץ של שבכה והגנגלים שאין בהם אפי' ג' על ג' שיהא טמא במשא נבלות ת"ל בגד בגדיו ריבה. ומנין לעשות שאר כלים כבגדים ת"ל וטמא: נר' לי דעל ידי טיבורין קאמר דומיא דבגדים שהן בחיבורין אבל שלא בחיבורין הא קיימ' לן דאין תולדה מטמא כלל ואדם המטמא בהיסט נבלה אינו אלא תולדה: יכול יטמא אדם וכלי חרס בחיבורין ת"ל וכו' פי' כלי חרס הרי הוא כאדם מפני שהוא רחוק לקבל טומאה כאדם הואיל ואינו מטמא מגבו ונצול בצמיד פתיל באהל המת ומציל כל מה שבתוכו: ומנין לרבות הציב היוצא ממנו והשער שכנגדו ת"ל יטמא פי' אנוגע בנבלה קאי ולא אנושא והשער שכנגדו משום שומר דעביד מעשי ידי לקבל טומאה ולהכניס והכי איתא בחולין פ' העור והרוטב [קיט:]:
<h4>פרק ו</h4>
(א) <b>לכל </b>הבהמה להביא את השליל שיהא אבר מן החי ממנו מטמא: נראה דמדלא מפליג בין שליל לשליל ש"מ דאפי' בשליל שלא כלו לו חדשיו קאמר ואעפ"י שאם נולד הרי הוא כמת מ"מ אגב אמו חי הוא. ואם תלש ממנו אבר ממעי אמו מטמא כאבר מן החי. ואע"ג דפליגי ר' יוחנן ור"ל בחלב שליל כי האי גוונא ואפי' בכלו לו חדשיו קאמר ר' שמעון דאינו חייב עליו משום חלב התם הוא דילפי' לה מחלב ושתי כליות האמורים באשם אינו בכלל שליל. אבל לגבי איברים מודו דאית ביה איסור אבר מן החי וטומאת אבר מן החי: טמאים מלמד שמצטרפין זה אם זה פי' חצי אבר מבהמה זו וחצי אבר מבהמה זו בין טמאים עם טמאים בין טמאים עם טהורים. ודוק' לענין טומאה אבל לענין אכילה. טמאים לעצמן וטהורים לעצמן: ואיתא להא מילתא במעילה פ' קדשי מזבח [טו.]. ובתוספת' מכות מפרש נמי בה כה"ג: מיהו קשיא לי הא דתנן באהלות פ' אבר מן החי שנחלק לשנים טהור ר' יוסי מטמא ומודה שאם נטל חצאין שהוא טהור וכיון דמטהרי רבנן לאבר מן החי שנחלק היכי מצטרפן בהדי אחריני והא אפי' איהו גופיה כיון שנחלק תו לא מצטרף. ואיכא למימ' דר' יוסי קתני לה להאי. אי נמי אפילו תימא רבנן. עד כאן לא פליגי רבנן התם אלא באבר מן החי לאדם דבעינן או בעצם אדם זה אבר מן החי בעצם ולא בעצמות אבל הכא דכתיב הטמאים מלמד שמצטרפין זה אם זה: יכול יצטרפו עם המתים החמורין פי' חצי אבר מן החי מן הבהמה עם חצי זית מן המת לטמא טומאת אבר ת"ל הם. יכול לא יצטרפו עם המתים החמורים אבל יצטרפו עם הנבלות הקלות שהרי שוה טומאתם ת"ל הם: כל הנוגע בהם להביא בהמה טמאה שלא תהא שחיטתה מטהרתה מטומאת נבלות:
(א) מה שרץ שאין שחיטתו מטהרתו לקמן דריש לה בהם אעפ"י שהם שחוטים דנין דבר שהוא מטמא במשא מדבר שהוא מטמא וכו' טרפה ראויה לטמא במשא כשתמות ובהמה טמאה מטמאה במשא כשמתה ואל יוכיח שרץ שאינו מטמא במשא לעולם:
(א) <b>הולך </b>על כפיו זה הקוף: פי' לפי שאמר למעלה לכל הבהמה אשר היא מפרסת פרסה בין שסועה בין אינה שסועה בין שהיא מעלת גרה ובין שאינה מעלת גרה אבל מכל מקום מפרסת פרסה היא כגון חמור וחמורה ופרה וסוס וחזיר. אבל בהמה טמאה שאינה מפרסת פרסה כגון הכלב והארי והדוב והנמר והקוף והקפוד שאין להם פרסה כלל אלא צפרנים ואצבעות כאדם והם דורסין על פת ידיהם ורגליהם כאדם עדיין לא שמענו שהם בכלל כל הטומאות הללו ת"ל וכל הולך על כפיו: והא דאמרינ' הולך על כפיו זה הקוף רבותא קאמר שאעפ"י שדומה בצורתו לאדם ובאצבעות ידיו ורגליו כאדם אעפ"כ טומאתו כבהמה: כל הולך להביא את הקפוד וחולדת הסנאים ואבני השדה פי' קפוד חיה קטנה מאד. ויש אומרים איריז"ו בלע"ז ומפני שדומה לשרצים כגון החולד והעכבר לכך הוצרך לומר כי מין חיה הוא ואינה מין שרצים. וחולדת הסנאים פי' חולדה הגדלה בין הסנה והיא גדולה מן החולד אלא שהיא דומה לה בצורתה ולכך הוצרך לומר כאן שהיא מין חיה: ובמשנת כלאים מפרש דבית שמאי מספק' להו בגווה אם מין שרצים היא או מין חיה היא. ומטמאה במשא בכזית כחיה ובמגע בכעדשה כשרץ: ואבני השדה מפרש בירוש' במס' כלאים יוסי עמקאי יוסי בר נש דטור הוא וחיי מן טבוריה איפסיק טבוריה לא חיי. ור' יוסי פליג עליה ואמר מטמא באהל כאדם וכלב הים פי' אעפ"י שאין בים נותן טומאה כלב הים שאני מפני שבורח ליבשה דברי ר' עקיבא: חיה אין לי אלא חיה טהורה חיה טמאה מנין, נראה לי שאין הגירסא כך אלא כך היא. חיה אין לי אלא [חיה טמאה] חיה טהורה מנין ת"ל החיה ההולכת. דבשלמא לעיל פתח הכתוב בסימני טהרה דכתיב מפרסת פרסה ושסע. אבל הכא הרי פתח בסימני טומאה דכתי' וכל הולך על כפיו ולא מצינו בטהורים הולך על כפיו כלל: כל החיה להביא את הפיל לא ידעתי איזה שינוי יש בפיל משאר החיות שהוצרך לשנותו ושמא מפני שהוא כולו עצמות שוקיו וארכובותיו ואין אדם יכול להרגו אלא מטיבורו או מסימניו שלא תאמר אין זה נקרא הולך על כפיו: עוד שמעתי שהוא גאה שבחיות ואינו הולך עד שמסרגין אותו תחת חרטומו ומוליכין אותו ושמא תאמר אין זה הולך על כפיו אלא אם מוליכין אותו לכך הוצרך לומר בכל החיה להביא את הפיל:
(א) <b>אם </b>נאמר למעלה למה נאמרו למטה פי' כל הנוגע בנבלתם יטמא והנושא את נבלתה יכבס קאמר שמא שהחזירן הכתוב פעם אחרת. וא"ת למעלה דבר במפריסי פרסה בין טהורים בין טמאים וכאן דבר במהלכי כפים כמו שאמרנו א"כ מהדר ומפרט בהו למה לי כיון דאמר טמאים הם לכם תו לא הוה צריך וממילא ידעינן דבטומאה האמורה בפרש' זו קאמר שהרי פירש תחלה מגע ומשא ומפרש ואזיל על מה הן נוהגות אותן הטומאות וקאמר על מפרסת פרסה ועל הולך על כפיו. אי נמי איבעי לי למימרינהו מעיקרא וניכתוב בסוף הנוגע והנושא אכולהו אלא ש"מ דבטומאה אחרת קא מיירי ולמעלה דבר באבר מן החי וכאן דבר באבר מן המת: ומה שאמר באמצע אותן מהלכי כפים פרושי קא מפרש ואזיל על טומאת מגע ועל טומאת משא שאמר בתחלת הפרשה על מה היא נוהגת וקאמר שתהא נוהגת על מפרסת פרסה ועל הולך על כפיו ועכשו הוא מפרש על כולן שתהא טומאת אבר מן המת נוהגת בהם אבל מפני שהפסיק ביניהם וכתב טמאים הם לכם כל הנוגע בהם יטמא. ונראה נמי שהתחיל משם ואילך לדבר במהלכי כפים ולכך הוצרך למעלה לרבות חיה טהורים לטומאה התחתונה. אין הכי נמי איבעי ליה לרבויי בהמה טהורה וטמאה כמו שריבינו את כולם לטומאה העליונה אלא שסמך על הענין שפירשנו שאין הפסק בין הטמאות שבתחלה פירש גופי הטומאות טומאת משא ומגע. ופירש במה הן נוהגת ואחר שהשלים חזר ופירש גופי הטומאות השניות לומר שעל כל מה שנוהגות הראשונות נוהגות האחרונות. ולכך נתן הבהמות והחיות באמצע הטמאות לומר שיהו שתי הטומאות נוהגין בהם שוה בשוה: האי אבר מן המת דקתני אעפ"י שאין שם כזית בשר אלא שיש עליו בשר כראוי וגידין ועצמות:
(א) <b>והדין </b>הוא ומה במקום שלא נטמאו מחמת עצמן במשא פי' שאם היו הבגדים בכף מאזנים והנבלה בכף שניה בין שהכריע הנבלה בין שהכריעו הבגדים טהורים. וכן שנינו במשנת זבים פרק ה' כל הנושא ונישא על גבי נבלה טהור. חוץ מן המסיט פי' חוץ מן האדם המסיטה ואפ"ה הם מטמאין מחמת הנושא בחבורי' מקום שמטמאים מחמת עצמן במגע נבלה אינו דין שיטמאו מחמת הנוגע ויהיה הנוגע בנבלה כנוגע בזב או ברוקו או במשכבו שהוא מטמא בגדים ת"ל והנוגע יטמא וכו' כלומר בכל מקום שהוא מטמא בגדים פי' בין הכתוב וכאן שלא נאמר אלא יטמא מלמד שאינו מטמא בגדים:והנושא אותם יכבס בגדיו מלמד שהנושא מטמא בגדיו:
(א) <b>והדין </b>הוא ומה במקום וכו' אינו דין שלא יטמאו מחמת הנושא ואעפ"י שלא מצינו בשום מקום מטמא במשא שלא יטמא בגדים. אבל כאן מפני זה הדין שמא הייתי אומר לא יטמא לכך הוצרך לומר והנושא אותם יכבס בגדיו:
(א) <b>ק"ו </b>שלא יטמאו מחמת עצמן במגע: ומה במקום וכו' ואעפ"י שהיא מטמאה את האדם דילמא שאני אדם שנוהגות בו הרבה טמאות מגופו ת"ל כל הנוגע בהם יטמא בין אדם בין כלים פי' קרא יתירא הוא שכבר אמר למעלה כל הנוגע בנבלתם יטמא והנוגע בהם למה לי. ואע"ג דדרשינן ליה לעיל להביא בהמה טמאה ששחטה שאין שחיטתה מטהרתה. הא דרשא דהכא דרשי' לה מכל דכיון דקרא יתירא הוא דרשי' ליה לכוליה ק"ו שיטמאו מחמת עצמן במשא:
(א) <b>ומה </b>במקום שלא נטמאו מחמת הנוגע וכו' ת"ל לכם פי' קרא בתרא דריש דכתיב בסוף הפרשה והנושא את נבלתם יכבס בגדיו וכו':
<h4>פרק ז</h4>
(א) <b>יש </b>להם עורות וכו' טעמיה דר' יוחנן בן נורי לא ידענא אי משום דסבר הטמאי' הוקשו זה לזה מה חולד ועכבר וצב ותנשמת יש להן עורות אף הנך נמי אית להו עורות. אע"ג דהאי קליש והאי סמיך הילכך אין עורותיהם מטמאים כבשרם:
(א) הטמאים לרבות ביצת השרץ וקולית השרץ נראה לי דביצת השרץ אפי' בתחלת הויתו שלא נזרקה בו נשמה כמת הוא יכול אעפ"י שלא רקמה ת"ל בכל השרץ מה שרץ משריקם אף ביצה משרקמה פי' ריקמה כמו שפיר מרוקם שיש עליו צורת שרץ. והכי מפרש לה בתוספת' דחולין כמה הוא ריקמה כדי שיראה שרץ מתוכה יכול אפי' סתומה פי' בין בביצה בין בקולית ת"ל וכל הנוגע יטמא הקולית אינה מטמאה אלא מפני המוח שבה. וכן הביצה מפני השרץ. ומשום הכי בעינן שאיפשר לו ליגע בהם: מיהו אעפ"י שלא נגע אלא במה שבחוץ טמא מפני שהם שומרים למה שבפנים ועושים מעשה יד והוא שיש בפנים מוח כעדשה:
(א) <b>הטמאים </b>מלמד שמצטרפין זה עם זה דם בדם ודם בבשר בשר בבשר מין במין אחד מין בשני מינין. פי' דם בבשר ובשר בדם בין שהוא רוב השיעור מן הדם ומיעוט מן הבשר בין שהוא רוב מן הבשר ומיעוט מן הדם. בין במין אחד וכו' מפרש במעילה פ' קדשי מזבח [יז.] דוקא בכולן אבל במקצתן לא פי' כשיהיה כל דם השרץ משלים לכעדשה מן הבשר אז הוא מצטרף אפי' עם מין אחר אבל מקצת דמו אין מצטרף אלא עם בשרו ממש:
(א) <b>אמר </b>לו ר' יוחנן בן נורי הכתוב מרבה במטמא והלא הנוגע כתוב שהוא מטמא מן השרץ ועליה דנוגע כתיב כל: ואיפשר משום דאכתי לא מיירי בטומאת כלים עד המקרא האחר דכתיב מכל כלי עץ או בגד או עור וכו' אבל המקרא הזה הראשון באדם הנוגע הכתוב מדבר והיאך אתה מרבה את הכלים: ועוד אני יכול לפרש בו שכך השיב לו ר' יוחנן בן נורי לר' עקיבא הכתוב מרבה במטמא עצמו דהיינו אדם שיש לו כונה ואין לו ידות ואתה מרבה ממנו את יד הכלי המטמא על כרחו שאין לו כונה. וזה עיקר: אמר לו ר' עקיבא אף אני אומר פי' אעפ"י שאני אומר שהרי מכל מקום במקבל טומאה דבר הכתוב ואם אין לו ענין באדם דאין לו ידות תנהו ענין לכלים דאית להו ידות. אין האוכל אוכלין טמאים ושותה משקין טמאים טמא עד הערב קמשמע לן הכא דטומאת גויות לאו דאורייתא ומשום הכי לא בעו הערב שמש ואפי' בתרומה וקדשים:
(א) <b>אעפ"י </b>שהם שחוטים לומר שאין שחיטתן מטהרתן:
(א) <b>ר' </b>יוסי בר יהודה אומר כזנב הלטאה וטעמא דר' יוסי לא ידענא: אלא שי"ל דסבר ר' יוסי איזהו מקצתו שיש בו חיות בכלו הוי אומר זו זנב הלטאה הילכך בדידיה משערין:
<h4>פרשה ו</h4>
(א) <b>אם </b>באבר מן המת הרי אמור למטה באמצע הפרשה דכתיב וכל אשר יפול מנבלתם עליו יטמא תנור וכירים וגו'. מהם במותם יטמא לרבות אבר מן החי ומאי במותם במיתת האבר:
(א) <b>כלי </b>עץ יכול אף הסולם והקולב והנחותה והמנורה ת"ל מכל כלי עץ ולא כל כלי עץ פי' סולם שעולים ויורדין בו: קולב הוא כעין סולם אלא שהוא קטן ממנו לא לאותם הכתפין שמוליכין משואות על כתפיהם מביאין עץ אחד ועביו טפח וארכו כרוחב גבו של אדם ותוחבין באותו העץ שתי זרועות ארוכין אחד בראשו של אחד ואחר בראשו השני ואותם מתחברין למטה ואגב אותו העץ שעביו טפח מניח אף הקולב וקושרו עליו ויש בו מעט אומנות אחרת כדי שלא יזיק את גבו על אותו הקולב מניח כל משא שירצה וכשירצה לנוח סומך על ראשי הזרועות שהן ארוכות ונוגעות בקרקע ועל כן נקרא קולב מפני שהוא הולך על צואר בני אדם ודומה לקולר: ומנא לן דקולב כעין סולם הוא דתניא בתוספתא כלים פרק ג' בסולם וקולב אחר השלבים כעדשה אחר המסמר. ר' שמעון בן אלעזר אומר בשם ר' יוסי בסולם אחר העומדים. בקולב אחר השלבים והשלבים דקתני הכא הוא המסמרים דמפרש במס' שבת לפי שיש לקולב שתי זרועות עומדים כמו הסולם ומזרוע לזרוע הולכים השלבים וכשהם ממתכת נקראו מסמרים והוא טמא אבל של עץ הם נקראים שלבים והוא טהור לפי שאין לו בית קבול: נחותה הוא הדף שמניחים בו כל דבר. והמנורה כמו כן אין לה בית קבול: או יכול שאני מוציא את השולחן ואת הטבלא ואת הדלבקי ת"ל כל כלי עץ ריבה נראה לי שגם אלה פשוטים הם לפי שראיתי במשנת כלים פרק ב' הטהורים שבכלי חרס הן טבלא שאין לה לבזבז. ומחתה פרוצה ואבוב של קלאין ופלוטת כפופין ואעפ"י וכו' והמטה והספסל והכסא והשולחן והמנורה של חרס. זה הכלל כל שיש לו תוך בכלי חרס אין לו אחורים. הנה השולחן של חרס טהרו כאן ואם יש לו בית קבול מה טעם הוא אסור. ועוד דתני לה דומיא דכסא ומנורה וספסל שאין להם בית קבול. וטבלא ודולבקי יש [שיש] לה לבזבזין ויש שאין להם לבזבזין ומ"מ כולם טמאים. ומספקא לי מילתא אי הוא מדרבנן או מדארייתא. אי מדרבנן והאי קרא אסמכתא בעלמא הוא. אי מדאורייתא ומשום טעמא דקא מפרש הכא שהן משמשים את האדם ואת משמשי אדם. פי' דרך הרבה בני אדם להיות סמוכים על שולחנם בשעה שאוכלים עליו נמצא השולחן והטבלא והדולבקי משמשין גופו של אדם ומשמשין האוכלין והמשקין שעליהן שהן משמשין של אדם: אי נמי האכילה לבדה שהאדם אוכל על השולחן קרויה תשמיש למשמשיו והן דומין לשק בענין זה שהשק אדם נותן לתוכו תבואה ורוכב עליו פעמים הרבה: ומוציא אני את הסולם שהוא משמש את האדם בעליה וירידה לבדו אבל אינו משמש את משמשיו שהרי אינו ראוי להניח עליו שום דבר. ואת הקולב ואת הנחותה ואת המנורה שהן משמשין את משמשי אדם להוליך ולסדר עליהם אבל אין משמשין גופו של אדם. ובאותם כלים שיש להם בית קבול אין מחלקין בהם בכך אלא כולם טמאים חוץ מן העשויין לנחת כאותם המפורשים למטה. ונראה בעיני כי ענין השולחן והטבלא והדולבקי שאמרנו שהן מקבלין טומאה מן התורה ואעפ"י שהן פשוטין אינו דברי הכל אלא מחלוקת דר' גמליאל וחכמים היא במסכת עדיות פרק ג' דתנן טבלא שנחלקה לשנים ר"ג מטמא וחכמים מטהרין ומודים חכמים לר"ג בטבלא שנחלקה לשנים אחד גדול ואחד קטן שהגדול טמא והקטן טהור: ומסתברא דבהא פליגי ר"ג סבר טומאתה דאוריית' ואעפ"י שאין לה לבזבזין הילכך אעפ"י שנחלקה לשנים שניהם טמאים דאי איפשר לצמצם וזיל הכא איכא רובא וזיל הכא איכא רובא. ורבנן סברי כיון שנחלקה אין לה לבזבזין מארבע רוחותיה ואין לה טומאה אלא מדרבנן הילכך בדרבנן לא אמרינן תרי רובי ואזלינן לקולא. ומודים חכמים בזמן שהאחד גדול שהגדול טמא ומדרבנן וסתמא דהנהו אליבא דר' גמליאל היא:
(א) <b>דרדור </b>עגלה פורטדורא בלע"ז מלשון דרי אכתפיה והיא גדולה שאין מוליכין אותה אלא בעגלה מ"מ אינה מחזקת ארבעים סאה בלח ואדם מוליכה ממקום למקום כשהיא מלאה. וכן קסטות מלכים לגינים גדולים שמוליכין אותם על הגמלים בשיירות:
(א) <b>ר' </b>מאיר אומר כל שמנו חכמים לטהרה טהור והשאר (טהור)[טמא]. פי' כלשמנו לטהרה דהיינו שידה תיבה ומגדל כוורת הקש וכוורת הקנים וכולן שפי' למעלה לענין טהרה. ואותן שמנו לטומאה דרדור עגלה וקסטות מלכים ועריבת העבדן ובור ספינה קטנה וארון: אין בין דברי ר' מאיר לדברי ר' יהודה אלא עריבה של בעל הבית דלדברי ר' מאיר טמאים מפני שאינה מחזקת ארבעים סאה לדברי ר' יהודה טהורה מפני שהיא עבה וכבדה ואינה מטלטלת במילואה: ר' נחמיא אומר (אין) הקופות הגדולות והסגנים הגדולים פי' שהן עשויות מן הסגאין ומן הזמורות והן קלות אעפ"י שיש להן שולים והם מקבלים ארבעים סאה בלח שהם כורים ביבש טמאים שאעפ"י שאין מיטלטלין במילואן מטלטלין הן במה שנשאר בהן פירוש מטלטל מלא וריקן דלאו דוקא מלא אלא אפי' מקצתו: ודוקא הנך שמפני שהם קלים וחזקים אדם יכול לטלטלן עם מקצת מה שבתוכם מה שאין כן בשידה תיבה ומגדל והדומה להם שמפני שהם כבדים אין דרך לטלטלם בזמן שיש בתוכם שום דבר: וכוורת הקש וכוורת הקנים אעפ"י שהם קלים חלשים הם ואינם יכולין לקבל טורח הטלטול בזמן שיש בתוכם כלום:
(א) <b>ומנין </b>לרבות את הלבדים פטריש בלעז ואעפ"י שאינו טווי ואריג כשאר בגדים ת"ל או בגד ואעפ"י שאנו ממעטין למטה חבלים ומשיחות מפני שאינן טווי ואריג. והתם הוא שאינם עושים מעשה בגד אבל הלבדין אעפ"י שאינו טווי ואריג הרי הם עשויים מעשה בגד ולכך הם מתרבים מאו בגד:
(א) <b>ת"ל </b>או עור להביא את שחבר לו מן הגדל בארץ אפי' חוט או משיחה ובלבד שיחברנו לו כדרך חבורן לטומאה פי' כגון שתפרו עמו שהוא נראה כאלו הוא ממנו ונוסף עמו לאפוקי שאם עשה לו טלאי מחוט או משיחה או שקבעו בתחתיותו שהוא נעשה טפל לו אינו מטמא בשבילו ואעפ"י שהחוט בפני עצמו או המשיחה בפני עצמו אינה ראויה לקבל טומאה אעפ"י כן כיון שמתחברת עם הכלי עשאו לכלי כלי הראוי ליטמא וזה גרם טומאה לזה וזה לזה: וכן פירשו בתוספת' כלים פרק ז' העושה כלים מן הגדל בים טהורים חבר להם מן הגדל בארץ כיון שחברו לטומאה אפי' כלי גללים כלי אבנים כלי אדמה מדבר שכליו מקבל טומאה טמא ודבר שאין כליו מקבל טומאה טהור: ר' יהודה אומ' כלים הראוים לטומאה וטהרום לכשתמצא להן עילה יהיו טמאים כלי זכוכית ראוים לטהרה וטמאום לכשתמצא להן עילה יהו טהורים. למדנו טעם [חוט] או המשיחה מפני מה הם גורמים טומאה לכלים הטהורים אעפ"י שהם בעצמן אינם בני טומאה מפני שהם חזקים ומשמשים כל תשמיש כלי עץ או בכלי חרס ולא טהרנו אותם אלא מגזרת הכתוב וכשימצא להם שום עילה לטמא אותם בשום חבור אנו מטמאים אותם אבל כלי זכוכית אינו אלא מן הרוח ואין מקבלים כל תשמיש וטמאו אותם מן הגזרה כדאיתא במסכת שבת [יד:] ועל ידי עילה טהרו אותם והעילה הזאת לא ידענו מה היא. ואיפשר שאמר על מה שהקלו בהם שיהיו פשוטיהן טהורים ושלא יחזרו לטומאתם ישנה: עוד יש לי לפרש העילה דתנן בכלים פ' בתרא גבי כלי זכוכית ניקב ועשאו בין בזפת בין בעץ טהור. ר' יוסי אומר בעץ טמא בזפת טהור. ואילו גבי שאר כלים אפי' עשאן בזפת טמאים כדאיתא בכלים פרק ג' והא דאמרי בכלי זכוכית שהוא טהור אפי' בעץ דלא כר' מאיר היא. ואיתא להא מילתא בשבת פ"א [טו:]:
(א) <b>יצאו </b>עור המצה ועור החיפה שלא נעשה בהן מלאכה. פי' שלא נעשה בהן גמר מלאכה. ומפרש במסכת שבת [עט.] מצה דלא מליח ולא קמיח חיפה דמליח ולא קמיח. אבל דפתרא לא הוזכר כאן ואעפ"י שלא נגמרה מלאכתו כגון אלו שהרי אינו עפוץ מה טעם לפי שאינו אלא בקלף אבל בשאר עורות לא שכיחי בהו מי עפצים כלל הילכך המליחה והקמיחה היא גמר מלאכתן: ולא אוציא עורות רצועות סנדלים שכבר נעשה בהם גמר מלאכה ת"ל וכו' פי' עור שעבדו לעשות ממנו רצועות לסנדלים שהרצועות אינם מקבלים טומאה עד שיוקבעו בסנדלים: ועור שהוא מעובד לצרכו אינו מקבל טומאה מתחלתו: ואפילו עור שהוא טמא מדרס וחשב עליו לחתכו לרצועות סנדלים כיון שנתן עליו אזל טהור וכו' כדאית' בכלים פ' כ"ז: או יכול שאני מוציא עורות אהלים פי' עורות שהן נעשים לצורך אהלים שאינם כלים אלא כמו בתים ת"ל כל כלי אשר יעשה מלאכה בהם וכו' ודוקא בזמן שאינם קבועים אהלים אלא שהן מתוקנים לצורך אהלים. אי נמי שהן פרוסים לאהל ואינם קבועים לקרקע ועשאן אהלים אבל בשעת קביעתן ודאי טהורים מפני שנעשים כבנין. והכי איתא בכלים פ' א':
<h4>פרק ח</h4>
(א) <b>ומנין </b>לרבות את הקלקי ואת האבק פי' קלקי מה שתחת הזנב. חבק מה שתחת הבטן:
(א) <b>אין </b>לי אלא שק העשוי מן העזים דכתיב וכל מעשה עזים וכן קלקי וחבק העשוים מן העזים. וכולה מילתא במסכת שבת איתא פרק במה וכו' [סד.]:
(א) <b>כל </b>כלי לרבות את הקלע ואת הקמיע והתפלה קלע שזורקין בו אבנים בית קבול שלה של עור טמא ופלוגת' בין ר' דוסא בן הרכינס ורבנן שר' דוסא מטהר וחכמי' מטמאין. דרבנן סברי כלי הוא ואעפ"י שאינו משמש שום תשמיש אלא כמעשה מקל בעלמא ואעפ"י שאין בעור ארבעה על ארבעה טמא: קמיע ותפלה גם כן מחופין עור וקמ"לן דכלים נינהו ולא צריכי ארבעה על ד' ואעפ"י שאין עושין בהם שום מלאכה: יכול שאני מרבה את העץ ואת העבות פירוש תשמישי העול הם שעושין כמין טבעת או עור או של בגד ונותנין אותו בצואר הבהמה ותחת העול שלא יכביד קושי העול על הצואר ואינם כלים משום שנא' אשר יעשה מלאכה בהם ולא העושה מלאכה באחרים ואלו המלאכו' על ידי אחרים נעשים והם אינם באים שם אלא להקל והכי תנן בכלים פ' כ"א הנוגע בעול בעץ ובעבות אפי' בשעת מלאכה טהור: יכול שאני מרבה את חפוי הכלים ת"ל וכו' ותנן נמי בכלים פ' י"ו תיק הסיף והסכין והפגיון תיק תספורת והספרים והתער וכו' בית החצים ובית הפגושות הרי אלו טמאין וכו' חיפוי האלה והקשת והאיסין הרי אלו טהורים זה הכלל העשוי לתיק טמא לחיפוי טהור: ולא נתברר לי מה בין תיק לחיפוי ואיפש' כי התיק הוא להציל את מה שבתוכו או מן הפגימה או מן החלודה. וכיון שכן הוא הרי הוא ממשמשי משמשין של אדם שעושין בין בשעת מלאכה בין שלא בשעת מלאכה אבל החפוי אינו מציל מכל אלה אלא לנוי בעלמא שלא יתרוקן ושיראו כל שעה מצוחצחין כמו חיפוי האלה שהוא מגל יד ועץ החמר והקשת:
(א) <b>יכול </b>מקצתו פי' לחצאין ת"ל ובא השמש וטהר וכו' פי' בפרש' אמור אל הכהנים כתי' כי אם רחץ בשרו במים ובא השמש וטהר. מקיש רחיצתו במים לביאת שמשו מה ביאת שמשו לכשיכנס כולו כאחד שלא יראה ממנו כלום. פרט לטובל לחצאין שבשעה שטבל חציו החצי השני נראה על המים. וי"מ ת"ל ובא השמש וטהר וגמרי' ובא דהכא מובא השמש דהתם ביאה מביאה מה ביאת שמשו כולו כאחד וכו' כדפרשי':
<h4>פרשה ז</h4>
(א) <b>ומה </b>אם כלי עץ שטמא פשוטו טהר אהלו. טמא פשוטו יש לפרש דהנהו דחזו למדרסות. מה שאין בכלי חרס שאין מדרס לכלי חרס כדאית' במס' שבת פ' אמר ר' עקיבא [פד.]. ויש לפרש כאותן שאמרנו למעלה השולחן והטבלא והדולבקי שפירשנו אותן אפי' הפשוטים ואפי' אליבא דר"ג טהר אהלו ממה שראינו שטהר השידה והתיבה והמגדל ובור ספינה אלכסדרית שהן מחזיקין סאה בלח שהן כמו אהלים ואינם ככלים אלמא אהלים של עץ טהורים. ויש עוד לפרש ממה שאמרנו במס' שבת [כז.] וכל היוצא מן העץ אינו מיטמא טומאת אהלים אלא פשתן. ומפרש טעמא התם דילפינן אהל אהל מן המשכן מה להלן יריעות אף כאן: ומנין לרבות שברי כלי חרס ת"ל וכלי חרס:
(א) <b>מכאן </b>אמרו הדקין שבכלי חרס שברי קרקרותיהן ודפנותיהן אם עשוין בענין שיוכלו לשבת שלא מסומכין שיעורן כדי סיכת קטן עד לוג ומלוג עד סאה ברביעי' וכו' הדין לכל אלו שברי הכלי לפי מה שהיה הכלי קטן או גדול שאם היה גדול בעינן שברים גדולים ואם היה קטן די לו בשברים קטנים והטעם כי הכלי הגדול שנשבר אין מקיימין ממנו שברים קטנים מפני שהוא עבה ואם אינו מחזיק דבר הראוי לפי עביו משליכין אותו מפני שהוא דומה לצרור או לגוש עפר: והשיעורין הללו שיערו אותם לפי מה שראו המנהג בהם: נשתכח הדבר ולא נאמר פי' ר' ישמעאל הוא שאמר לר' עקיבא על השיעור האחרון שאמר בחצבים גדולים בלוג אבל כי השיעור לחצבים גדולים כר' נחמיה ור' אליעזר בן יעקב שהוא בשני לוגין. ויש לפרש כי ר' נחמיה ור' אליעזר בן יעקב הם היו שאמרו לו נשתכח הדבר ולא נאמר כמו שמצינו שהם חולקין עליו. הפכים הגלילים והחביות שיעור קרקרותיהן כל שהן מפני שהן מצופין באבר כעין מאני דקוניא והם נאות וחזקות ואין להם דפנות. נראה לי מפני שהן עשויין שדראות שדראות ואינן יושבין שלא מסומכין:
(א) <b>אשר </b>יפול מהם אל תוכו. יש מהם לטמא וכו' פרט לתרנגול שבלע שרץ ונפל לאויר התנור מפני שהתרנגול קבל טומאה מן השרץ שבתוכו והטומאה יוצאה אל התנור. ובלוע באוכלין לא שמיה בלוע כדאמרינן בחולין פרק בהמה המקשה חיבורי אוכלין כמאן דפרתי דמו:
(א) <b>אל </b>תוכו את שיש לו תוך טמא וכו' פרט למטה ולשולחן ולכסא ולספסל ולספינה של חרס ולמנורה של חרס כל הני אין להם תוך. וספינה אעפ"י שיש לה תוך הא גמרי' לה במסכת שבת פרק אמר ר' עקיבא [פג:]. שהיא טהורה דכתיב דרך אניה בלב ים וכו' מה ים טהור אף ספינה של חרס טהורה: זו עדות העיד ר' חזקיה אבי עקש וכו' כל שאין לו תוך בכלי חרס אין לו אחורים מפרש לה להא מילתא בבכורות פ' על אלו מומין וכו' [לח.] כל שאין לו תוך בכלי חרס כנגדו בכלי שטף אין לו אחורים לחלוקה יטמא גבו יטמא תוכו ואפי' בטומאת משקין דרבנן וכיון דאין לו תוך אינו ניכר בין תוכו לגבו והתם מפרש לכולה מילתא. ומשמע מהתם דפשוטי כלי עץ הוא דגזרו בהו רבנן טומאה [ולא בפשוטי כלי חרס] משום דאין מדרס לכלי חרס:
(א) <b>אל </b>תוכו מתוכו הוא מטמא ואינו מטמא מאחוריו פי' מתוכו מאוירו ואעפ"י שלא נגע ויליף במסכת חולין בפרק א' בג"ש. נאמר תוכו לטמא ונאמר תוכו ליטמא דכתיב כל אשר בתוכו יטמא וזהו ליטמא מה התם אעפ"י שלא נגע בכל מה שבתוכו הרי הוא טמא שהתורה העידה על כלי חרס אפי' מלא חרדל. אף תוכו האמור לטמא דהיינו כל אשר יפול אל תוכו אעפ"י שלא נגע בו:
(א) <b>והלא </b>דין הוא ומה כלי שטף פי' כלי עץ וכלי מתכות דיש להם טהרה בשטיפת מים דכתי' וכל כלי עץ ישטף במים שאינו מיטמא מתוכו פי' מאוירו. ק"ו לכלי שטף שיטמא מאוירו. מה כלי חרס מאחוריו וכו' ת"ל כלי חרס אל תוכו ואין כלי שטף מתוכו מפרש לה בחולין פרק א' ארבעה תוכו כתיבי פי' תרי נינהו תוכו בתוכו ודרשינן בהו תוך תוכו תוך תוכו חד לגופיה וחד לגזרה שוה. וחד תוכו [תוכו] של זה ולא תוכו של כלי שטף. וחד תוכו ולא תוך תוכו ואפי' כלי שטף מציל כדמפרש ואזיל הכא:
(א) <b>אל </b>תוכו כשיפול לתוכו ולא כשיפול אל תוך תוכו: השרץ בחבית ואפילו היא של עץ. האוכלין והמשקין שבתנור טהורים. מרובה מדת לטמא מליטמא שהתנור מטמא את אחרים. מאחוריו כשנטמא מתוכו ונוגע באוכלין ומשקין אפי' מאחוריו הרי הם טמאים שהרי כולו טמא והוא עצמו אינו מטמא מאחוריו כדאמרן: ומה במקום שטמא את אחרים מאחוריו שהיא מדת לטמא אעפ"י כן לא טמא את תוך תוכו פי' שאם השרץ בתנור והאוכלין בחבית שבתוכו טהורים כדבעי' למימר קמן מקום שאינו מטמ' מאחוריו דהיינו מדת ליטמא שהיא מעוטה אינו דין שלא יטמא התנור מן השרץ שבחבית שהוא מתוך תוכו. או שמא מרובה מדת ליטמא מלטמא שהתנור מטמא מבית שאור שבתיכו פי' בית שאור הוא כלי חרס מכוסה וכסויו שקוע בתוכו וכמין טבור יוצא לו מלמטה וכשהוא מתהפך מעט מתוכו אינו יכול לצאת ממנו שהטבור של מטה מעכבו. ונותנין את השאור לתוכו כדי שיתחמץ הרבה והוא מוקף צמיד פתיל ואם השרץ באותו בית שאור והוא נתון בתוך התנור התנור טמא מפני שהבית שאור טמא ואינו חוצץ גם אינו נדון משום תוך תוכו מפני שכל אותו בית שאור כולו נתון בתוך התנור ואין פיו למעלה (תוך) [מן] התנור שלא אמרו תוך תוכו אלא כשהחבית שבתנור פיה למעלה מן התנור שאין אויר התנור שולט באויר החבית אבל בשפיה למטה מן התנור אין זה תוך תוכו שאויר התנור שולט בו. ותוכו של תנור קרינא ביה. וכשהשרץ בתוך הבית שאור התנור טמא שכיון שהוא עצמו טמא אינו חוצץ ותוך התנור הוא כדאמרן. ואפי' הכי אינו מטמא את השאור פי' שאם השרץ בתנור השאור שבבית שאור אינו טמא ואעפ"י שאיסור זה תוך תוכו כמו שאמרנו אעפ"י כן טהור הוא מפני שמוקף צמיד פתיל ואמרינן לקמן כי כל כלי חרס המוקף צמיד פתיל באויר כלי חרס [לא יטמא] מן השרץ שבכלי חרס החיצון וכיון שמצינו מדת ליטמא מרובה מלטמא בצד זה דין הוא שיטמא מתוך תוכו אעפ"י שלא טמא את תוך תוכו. ת"ל אשר יפול מהם אל תוכו ולא בנופל לתוך תוכו. כל אשר בתוכו יטמא ולא מה שבתוך תוכו כיצד כולה מילתא פשוטה היא על הדרך שפירשנו את העליונה:
(א) <b>יכול </b>אפי' נקובה פי' אעפ"י שהחבית בתוך התנור נקובה תהא מצלת מדין תוך תוכו ת"ל כל אשר בתוכו יטמא. וכמה הוא שיעורו של נקב בכלי חרס כונס משקה שכיון שניקב בכונס משקה אין דרך בני אדם לתקנו עוד למשקה אלא שמייחדו לפירות ולדבר יבש נמצא כי לענין משקה לעולם הוא פתוח. אבל כלי עץ במוציא זתים כי עד כאן דרך בני אדם לתקנו ולקיימו לתשמישו הראשון אבל ממוציא זית ואילך אינו מתקנו אבל מייחדו למלאכה אחרת ונמצא שהוא פתוח אצל מלאכתו הראשונה:
(א) <b>מכאן </b>אמרו כוורת פחוחה פי' או מלמטה או מן הצד ופקקה בקש ושלשלה לאויר התנור והשרץ בתוכה התנור טמא פי' שאין הפקק חוצץ לפי שאינו כגופו של כלי וכמו שהנקב פתוח הוא. ר' אליעזר אומר מצלת מק"ו אם הצילה במת החמור כגון שהצילה על פי ארובה הרי הפקק חוצץ שכל דבר שאינו מקבל טומאה חוצץ בפני הטומאה. אינו דין שתציל בכלי חרס. אמרו לו אם הצילה במת החמור שכן חולקים אהלים פי' שאם חלק את הבית בנסרים או אפי' בתבן ובקש מן הארץ ועד שמי קורה אין הטומאה עוברת מצד זה לצד זה. תאמר בכלי חרס שאין חולקין אותו שאעפ"י שהוא חלוק מלמטה עד שפתו הטומאה עוברת מצד זה לצד זה שהרי תוכו של כלי חרס הוא ואין כאן תוך תוכו. וכיון שהחלוקה אינה מצלת אף הפקה אינו מציל ואף על פי שפיה של כוורת למעלה מן התנור: אמר ר' יוחנן בן נורי אמרתי לר' אליעזר אם הצילו אהלים מיד אהלים במת החמור פי' היא הכוורת הפקוקה בקש הנתונה על פי הארובה שנעשת אהל לעצמה ומצלת מן המת שבאהל התחתון מפני שמצינו בו קולא אחרת שהרי המחיצה מצלת כמו שפירשנו: והיא התשובה עצמה שאמרו לו חבריו לר' אליעזר אלא שר' יוחנן בן נורי היה תלמידו ולא שמע אותה תשובה מחביריו של ר' אליעזר והשיב אותה לו מדעתו:
(א) <b>אמר </b>ר' יוסי אמרתי לו לר' יוחנן בן נורי תמה אני אם קבל ממך ר' אליעזר את התשובה מפני שהוא הנדון כלומ' ועליה אני דן אם הצילה מחיצה במת החמור לא תציל בשרץ הקל ויכול הוא להעמידו על המקרא דכיון שיש שם מחיצה אין זה תוכו: אלא התשובה לדבריו לא אם הצילו אהלים מיד אהלים במת החמור שכן העוש' טפח על טפח ברום טפח בבית טהור שהוא הלכה למשה מסיני שהכלים שבאותו טפח טהורים ובלבד שלא נפתחו טפח אבל יצילו בשרץ שכן העושה טפח על טפח ברום טפח בכלי חרס טמא ואפי' כלו סתום שהרי תוכו של כלי חרס הוא: אמר לי הוא הנידון כלומ' גם על זה יכול לדון ק"ו אם הציל במת החמור לא יציל בשרץ הקל אעפ"י שאינו יכול לטהר מן המקרא יכול הוא לטהר מק"ו. וא"ת הרי אפי' כלי חרס המוקף צמיד פתיל והשרץ בתוכו אינו מציל את התנור מליטמא אבל כשהשרץ בתנור הרי הוא מציל את האוכלין שבתוכו. גם טפח על טפח ידון עליו ר' אליעזר ויטהרנו מלטמא אוכלין שבתוכו מן השרץ שבתנור: אלא דקשיא לי שיש תשובה על ר' אליעזר ממדת לטמא שבה טפח על טפח שבבית מציל מלטמא ומליטמא וכלי חרס אינו מציל מלטמא: ואפשר לומר דרבי אליעזר אף מציל נמי מלטמא ושאני טפח על טפח מכלי חרס המוקף צמיד פתיל שזה כלי ומקבל טומאה מתוכו ואינו חוצץ וזה אינו כלי ואינו מקבל טומאה הילכך חוצץ בין לטמא ובין ליטמא: אבל יש תשובה על ר' אליעזר מטפח על טפח שהרי לענין מת אם אין שם פתח טפח אין הטומאה נכנסת לתוכו ואינה יוצאה ממנו ואלו גבי כלי חרס אם יש שם נקב במוציא זית ואינו פקוק בכלים אף ר' אליעזר מודה שהוא מטמא ומיטמא שהרי לא נחלקו אלא בפקוקה אבל בשאינה פקוקה ויש שם נקב במוציא זית הכל מודים שהוא טמא ומטמא נמצא חומר בשרץ מבמת. אלא שיש לתרץ שהוא לא היה דן אלא על הפקק של קש שיהיה חוצץ בשרץ כמו שחוצץ במת: והתשובה שאנו משיבין עליו אינה מן הפקק אלא מהנקב שאינו פקוק ואין משיבין מן על שאינו. שאם באנו להשיב משאר חומרות יכול היה ר' יוסי להשיב על כ' אליעזר מה לשרץ שכן מטמא בכעדשה אלא ודאי לא היו משיבין עליו אלא מדבר החוצץ על דבר החוצץ.
(א) <b>כל </b>אשר בתוכו יטמא ר' עקיבא אומר אינו אומר טמא אלא יטמא וכו' מפורשת היא זו במסכת סוטה בפרק כשם שהמים וגו' [כז:]:
(א) <b>אותו </b>תשבורו יכול ודאי פי' שהוא מצוה לשברו כמו שהוא בנותר דכתיב וכלי חרש אשר תבושל בו ישבר דהתם ודאי מצוה ששבירתו כמו שרפת הנותר שהוא מצוה והכא נמי יכול נאמר כן שיהא מצוה לשברו הרי הוא אומר בזב וכלי חרש אשר יגע בו הזב ישבר יכול ישברנו ודאי כלי חרש של זב בא למעט שהייתי סבור בו שהוא מצוה לשברו מדכתיב ישבר ובא לומר שאינו מצוה: ומעתה יש לדון ק"ו ומה כלי חרשו של זב החמור אין מצוה לשברו כלי חרשו של שרץ הקל אינו דין שלא יהא טעון שבירה אלא ודאי בין בשרץ בין בזב אינו טעון שבירה ומאי תשברו דקאמר לומר שאין לו טהרה אלא שבירה כלומר אם אתה רוצה לטהרו שברהו שאין לו טהרה אחרת אלא שבירה אבל אם רצה לקיימו בטומאתו מקיימו. וכן ישבר דכתי' גבי זב נמי להכי אתא ומעתה יש לנו לדעת דהאי אותו בא למעט אותו אתה שובר לטהרתו ואין אתה שובר אוכלין לטהרתן שאעפ"י ששברם טמאים. וא"ת מעתה יכולין אנו לומר בין בשרץ בין בזב מצוה לשברו והאי אותו לא בא למעט אלא אוכלין. זו אינה קושיא דאי סביר' לן דשבירת כלי חרש מצוה. לאוכלין לא היה צריך למיעוט משום דלא אשכחן בהו שבירה ולשתוק קרא מנייהו. ועוד כי מתבר להו מאי מצוה קא עביד הרי סופו לשברם ולאכלן. אלא השת' דאמרינן דלאו למצוה אתא אלא לטהרה הוא דאתא אצטריך קרא למעוטינהו סד"א הואיל וכלי חרס אין לו טהרה במקוה ואוכלין אין להם טהרה [במקוה מה כ"ח אין לו טהרה אלא] בשבירה אף אוכלין כן להכי אצטריך אותו:
<h4>פרק ט</h4>
(א) <b>או </b>יכול שאף הכלים של עץ או אפי' של חרס אעפ"י שאין לו טהרה במקוה יהו מטמאין מאויר כלי חרס פי' משום דנחזייה להאי תנור כמלא טומאה שהרי הוא מטמא מאוירו כאלו נגע בו: ת"ל מכל האוכל וכו' פרט לאוכל סרוח פי' שנפסל מלאכול לכלב: ת"ל אשר יאכל הא אינו מטמא לאחרי' אלא בכביצה פי' משום דכתי' אם האכל יאכל ומשמע בבת אחת ושיערו חכמי' שאין בית הבליעה מחזיק יותר מביצת תרנגולת והכי איתא במס' יומא פ' יום הכפורים:
(א) <b>יכול </b>המוקף צמיד בכלי חרס ונתנן לתוך התנור יהא מה שבתוכו טמא הואיל ואין פיו נתון למעלה מהתנור ת"ל מכל האוכל ולא כל אוכל. יכול אף כלי שטף המוקף בצמיד פתיל יהא מציל ודין הוא וכו' ת"ל מכל האוכל להביא וכו'. וא"ת ומה ראית לרבות את זה ולמעט את זה מפני שזה מציל באהל המת וזה אינו מציל וכיון דאשכחן ליה דמציל במקום אחר שדינן מיעוטא עילויה ת"ל וכל כלי פתוח אשר אין צמיד פתיל עליו טמא הא כיצד וכו' ואף שאין כלי חרס מפורש שם דייקינן ליה מדכתיב פתוח אי זהו כלי שטומאה קודמת לפתחו כלומר שעיקר טומאתו כתובה בו מדרך פתחו הוי אומר זה כלי חרס דכתיב ביה אל תוכו:
<h4>פרשה ח</h4>
(א) <b>ומוציא </b>אני מי תותים ומי רמונים ושאר מי פירות שיש להם שם לווי מים בתוספת' שבת פ"ח מפיק להו להנך שבע משקין מקראי שכולם קרויין משקין: מנין לדם שהוא משקה שנאמר ודם חללים ישתה ומנא לן ליין שהוא משקה שנאמר ודם ענב תשתה חמר. דבש דכתיב וייניקהו דבש מסלע: שמן דכתיב משתה שמנים חלב דכתיב ותפתח את נאד החלב ותשקהו. טל דכתיב וימץ טל מן הגזה מלא הספל מים: דם נדה דכתי' ממקור דמיה: דמעת העין דכתיב ותשקמו בדמעות שליש: מי האף דכתיב ועפעפינו יזלו מים: ואלו השלשה האחרונים תולדות הם דהכי תנן במכשירין פרק בתרא תולדות למים היוצאה מן העין ומן החוטם ומן הפה. ומי רגלים בין גדולים בין קטנים תולדות לדם [דם] שחיטה דבהמה וחיה ועוף הטהורים ודם הקזה לבהמה: ומי האוזן לא שמענו מן המקרא ולא ידענו מנא להו מ"מ אלו התולדות שיש להם לווי במים מפני שקרויין מים: ואיפשר שעל המדרש הזה סמכו אלו שחזקו דבריהם מן המקראות:
(א) <b>יכול </b>אפי' בבורות שיחין ומערות יהו מכשירין פי' שאם נפלו פירות לתוכן יהו מוכשרין ת"ל וכל משקה אשר ישתה בכל כלי יטמא. בעינן שיהו מקבלין אותם בכלי ומאי יטמא הכשר כדאיתא בפסחים פ"א. ואי קשיא לך הא דתנן במכשירין פירות שנפלו לאמת המים ופשט מי שידיו טמאות ונטלן ידיו טהורות ופירות אינן בכי יותן ואם בשביל שיודחו ידיו טהורות ופירות הרי הן בכי יותן אלמא במחובר נמי הן מכשירין: הא לאו מילתא היא דלאו משום המים שבאמה הן מוכשרין אלא משום המים העולין בידיו ונגע בהם הם מוכשרים שכבר חישב עליהם להדיח בהם את ידיו: אין לי אלא שמלאן בכלים כלומר כלי הראוי לשתיה ומנין שאם מלאן לגבל בהם את הטיט או לכבס בהם את (המים) [הכלים] ואפי' בכלי שאינן ראוי לשתיה ת"ל בכלי אי בכלי יכול אפי' בבורות וכו' ת"ל כלי פי' לא חזר כל זה אלא שרצה לפרש מה הפרש יש בין זה לזה ולומר שאלו תלושין ולא מחוברין. יכול אפי' חשב עליהן שירדו לבורות וכו' כלומ' הגשמים הללו חשב עליהם בעוד שהן תלושין ויורדין מן העבים קודם שירדו לבורות וכיון שחשב עליהם בתלושין בכל מקום שהם יהו מכשירין ואפי' במחובר ת"ל אשר ישתה כלומר את שחשב עליהם לשתיה ולא שחשב עליהן למחובר: או אשר ישתה אין לי אלא שמלאן לשתיה פירוש שחשב עליהם לשתיה ומנין כשחשב עליהם בעוד שהן יורדים להדיח בהם עצים או אבנים שהן מכשירין ואעפ"י כשנגעו בארץ קודם שנגעו לפירות ת"ל מים מכל מקום האי דלא אייתי ליה מכל משקה דסמיך ליה משום דכל משקה נמי שתיה משמע ואימא דעד דחשיב עליהן לשום משקה דהכי אייתי ליה ממים דכתיב לעיל מיניה:
(א) <b>אי </b>מים יכול חשב עליהם שירדו לבורות וכו'. מה שתיה מיוחדת שיש עמה מחשבה פי' מחשבה לתלוש כלומר כמו שהוא מחשב עליהם כשהן תלושין כך מחשבתו דומה לשעת המחשבה ההוא מחשבת תלוש אף אני ארבה להדיח בהן עצים או אבנים שהם תלושים ומוציא אני וכו' שאין עמהם מחשבה כלל בתלוש כללו של דבר דאין המחשבה מועלת כלום במחובר עד שתלשו מעט דתנן צנון שבמערה נדה מדיחתו והוא טהור העלתו מן המים כל שהוא טמא הנה זאת הנדה חשבה עליהם להדיח בהם ואפי' הכי טהור עד שתעלהו מן המים כל שהוא פי' אפי' ראשו אחד והא דאמרי' בזבחים פ"ק מאי טמא הכשר מרישא שמעת מינה מכל האוכל אשר יאכל אשר יבא עליו מים יטמא חד בתלושין וחד במחוברין וצריכי וכו' אלמא מחוברין נמי מכשרי התם בשחשב עליהם קודם שירדו לארץ להדיח בהם את התלוש וכ"ש אם חשב עליהם לשתייתו כמו שפירש למעלה. אבל מחשבה אחר חבור אינה מחשבה עד שיתלשו משהו כדאמרן: עוד כלל אחר אמרו חשב על המים בתלוש במחשבת תלוש אעפ"י שלא רצה בנפילתן על הפירות אעפ"י שלא חישב עליהן לשתיה הרי הם מוכשרין דהכי תנן בריש מכשירין כל משקה שתחלתו לרצון אעפ"י שאין סופו לרצון או סופו לרצון אעפ"י שאין תחלתו ברצון הרי זה בכי יותן: והא דתניא בתוספת' עוקצין ומייתי לה בפ' העור והרוטב עולשין שלקטן והדיחן לבהמה ונמלך עליהם לאדם צריכות הכשר שני. לא תימא אעפ"י שעדין המשקה טופח עליהם הוא מצריכין הבשר שני דכי האי גוונא ודאי לא צריכי הכשר שני דלא גרעי מעולשין של קטן לבהמה והדיחן מהדחת עצים ואבנים שמחשבתן מכשרת את הפירות. אלא כשנגבו הוא דקאמר דצריכות הכשר שני. והכי מפרש בסיומא דתוספתא ונמלך עליהם לאדם צריכין הכשר שני ואם יש עליהם משקה טופח הוכשרו:
(א) <b>משקה </b>זה היין. ישתה זה הדם וכן הוא אומר מנחל בדרך ישתה. פי' למעלה מזה הוא אומר ידין בגוים מלא גויות וגו' מנחל בדרך ישתה כלומר שפך דם אויביו והיה יכול לשתות מהם בדרך כמו מן הנחל אלמא כמים משוה ליה לדם ובתוספת' שבת כבר סמכו אותו לדם חללים ישתה ומדרשות הם זה דורש לפי דעתו וזה דורש לפי דעתו. ולפי שלמדנו למעלה כי אין השתיה דוקא אלא אפי' מחשבת הדחת העצים והאבנים מכשירתן: וכן דרש ר' יהודה ישתה להביא את הדם: ר' אליעזר אומר אשר ישתה פרט למשקה סרוח שאינו מכשיר. אמרו לו אין משקה סרוח יוצא מידי עופות ופרה. כלומ' הרי אין העופות והפרות נמנעי' מלשתות מהן הילכך כיון שלא נפסלו מן הבהמות ומן העופות אינן נפסלין מהכשר כדאמרי' באוכלין עד שיפסל מלאכול הכלב: והא דאמרי' בפסחי' פ"ק [יז:] בענין פרה ששתת מי חטאת בשרה טמא. ר' יהודה אומ' בטלו במעיה ואמרי' ובטלו לגמרי משום דהוה ליה משקה סרוח. איפשר דלא דמי סרוח דהכא לסרוח דהתם דסרוח דהתם פרשא בעלמ' הוא ובבה"ג מודה ר' יהודה אבל סרוח דהכא במשקין שנסרחו בכלי קאמר. ורבנן דפליגי עליה דר' יהודה דאמרי' בשרה טמא ההיא משום חומר' דמי חטאת קאמרי':
(א) <b>בכל </b>כלי יטמא מלמד שהמשקי' מטמאין את הכלי דברי ר' יהודה ר' יהודה לא דריש ליה להכשר כדאמר' לעיל אלא לטומאה ממש ומוקי להאי טעמ' אכלי עצמו א"כ למה נאמ' יטמא מלמד שהכלים מטמאי' את המשקי' פי' האי תנא נמי בטומאה ממש מוקים לה אלא דקא מפרש ליה על המשקה כלומ' יטמא המשקה מחמת הכלי שנטמא בשרץ ר' אלעזר אומ' אין טומאה למשקין כל עיקר מייתי לה בפסחי' פ"ק ור' אלעזר דריש האי טמא הכשר כדאמרן לעיל. ור' עקיבא אומ' השרץ מטמא את המשקין והמשקי' את הכלים וכו' הא למדנו שלשה מטמאין בשרץ: מייתי לה בפסחים פ"ק [יז:] ומתרץ לה משקין דרישא דלא אשכחן תנא דאמר משקה מטמא כלי אלא ר' יהודה והדר ביה. והכי איבעי ליה למתני השרץ מטמא הכלי והכלי מטמא את האוכלין. והאוכלין מטמאין את המשקין הרי שלשה מטמאין השרץ והכלי והאוכלין: ענין אחר שלשה מטמאין בשרץ והם הכלים והאוכלין ומשקין כלומר שלשה הם שאינם דומים זה לזה: ור' עקיבה לטעמי' דאמר שני עושה שלישי בחולין והיינו דמקשה ליה בזבחים אדרבא אגוז משקין דסיפא משום דהוה ליה רביעי ורביעי בחולין ליכא כלל: אי נמי הכי מקשה ליה מאי טעמ' גיזת להו למשקין דרישא ולא גיזת לאוכלין או לכלים משום דהנך שלש טומאות חלוקות קאמר שאינן דומות זו לזו אם כן מאי חזית דגיזת משקין דרישא אדרבא גוז משקין דסיפא שכבר שנה אותם תחלה:
<h4>פרק י</h4>
(א) <b>וכל </b>אשר יפול מנבלתם עליו יטמא וכו' במה הוא מדבר אם במיתתן הרי הוא אמור למעלה בתחלת הפרשה כל הנוגע בהם במותם יטמא ואם באבר מן החי הרי אמור למעלה כל אשר יפול עליו מהם במותם הא אינו מדבר אלא באבר מן המת מפני שהוא נבלה ממש וכתי' מנבלתם משמע אבר אחד מנבלתם. אבל אשר יפול עליו מהם במותם מהם משמע שהם בחיים אלא שהאבר מהם מת: תנור שלם טמא אם חתכו טהור פי' דסתם תנור האמור במקרא שלם משמע ועוד דכתיב יותץ דמשמע לשון שבירה מכלל דעד השת' שלימים היו. חולקו לשלשה שאם חלקו לשנים אי שניהם שוים טמאים לפי שאי אפשר לצמצמם ואם האחד גדול מחברו הגדול טמא אבל אם חלקו לשלשה חלקים שוים או קרוב לזה כולן טהורים והוא שלא ישאר ד' טפחים באחד מהם. וגורר את הטפלה עד שיהא בארץ פי' טפלה שעושין לתנורים מבחוץ כדי שיחזיק חומו מן האור ואם יש בו סדקין הטפלה סותמין וצריך לגרור אותה: ועד שיהא בארץ כלומר כשיהיה חולקו צריך לחלקו מלמעלה עד למטה לארץ שאף על פי שחתכו רובו לאו כלום הוא ועדין כלי הוא. ר' מאיר אומר אינו צריך לגרור את הטפלה ולא עד שיהא בארץ אלא ממעטו מבפנים מד' טפחים אי' מבפנים מפני שהטפלה מבחוץ ואינו צריך לחלקה. ולא עד שיהא בארץ שאפי' מבפנים אינו צריך לחלקה עד למטה אלא עד רובו או עד שלא יהא מן החתוך ולמטה שלם כדי ארבעה טפחים. ר' שמעון אומ' צריך להסיעו כלומ' אפי' חתכו כולו מלמעלה עד למטה אפי' הכי טמא עד שיסייענו ממקומו ויפריד השברים זה מזה ואח"כ אם ירצה יביא ויחבר אותם זה בצד זה והוא טהור:
(א) <b>חלקו </b>לשלשה ואחד גדול כשנים הגדול טמא לפי שאי איפשר לצמצם ושמא הגדול מרובה מעט מן השנים קטנים והוא רוב. חלקו לשנים שוין טמאים:
(א) <b>יטמא </b>תנור וכירים אם שלם אם חתכו מתחלה טהור מכאן אמרו תנור שבא מחותך מבית האומן עשה לו לימודין נותנן עליו והוא טהור נטמא חלק את הלימודין טהור החזירן לו טהור מרחו בטיט מקבל טומאה ואינו צריך להסיקו שכבר הוסק כך היא הנסחא כאן ובמשנת כלים. אבל בתוספת' כלים מצאתי הנסחא במעט תוספת תנור שבא מחותך מבית האומן עשה לו למודין ונתן עליו מרחו בטיט טמא נטמא סלק את הלמודין טהור החזירן לו טהור. מרחו בטיט מקבל טומאה ואינו צריך להסיקו וכו': זו הנסחא מתוקנת מאד בעיני ומיושרת וכך פירושה תנור שבא מחותך מבית האומן מלמעלה למטה אעפ"י שעשה לו למודין פי' כמו עבותות של טיט המקיפות אותו סביב כדי לחבר החיתוכין שלא יפרדו אפי' הכי טהור שאין הלימודין עושין אותו כלי אבל אם מרחו בטיט טמא כי אחר המירוח שמרח את הסדקים מועילו' בו הלמודי' ואם נטמא אח"כ אין צריך להסיעו אלא שיסיר משם הלמודין ומיד המרוח בטל ואפילו החזירן לו אחר מכאן שכבר נתנדנד המרוח הראשון ונתינת הלימודין כבר אמרנו שאינו מועיל בו בלא מירוח אבל אם חזר ומרחו שניה אחר חזרת הלמודין מקבל טומאה ואינו צריך להסיקו בשביל המרוח החדש הואיל שכבר הוסק: ולפי הנסחא הכתובה כאן ובכלים נראה לי הפי' כן תנור שבא מחותך ועשה לו למודין ונתן עליו כשהוא טהור טמא. כלומר עד שלא הוסק כי אז הלימודין מועילית בו מפני (שאין) [צ"ל שהן] מתחברות עמו הלמודין ומחזקות אותו ואם יסיקנו אחר כך נטמא וסלק הלמודין ממנו טהור כאלו נשבר מפני שהוסר ממנו הדבר המחברו ואפי' החזירן לו טהור שכיון שהוסק אין הלמודין מתחברות עמו יפה יפה: אבל אם מרחו בטיט אחר חזרת הלמודין מקבל טומאה ואין צריך להסיקו מפני אותו מרוח החדש. כך נראה לי פירושו לפי הנסחא הזו והרבה הפרש יש בין שתי הנסחאות כי לפי נסחת התוספתא לעולם אין הלמודין עושים אותו כלי בלי מרוח:
(א) <b>תנור </b>אומר אני בין חדש בין ישן יהא טמא פי' חדש שלא הוסק: ודין הוא טמא כלי חרס וטמא תנור מה כשיטמא כלי חרס משיגמר מלאכתו אף תנור משתגמר מלאכתו. דברי ר' אליעזר פירוש משנתייבש כל צרכו שהוא ראוי להשתמש בו את תשמישו אף על פי שלא הוסק בתנור לפי שהכלי חרס עשוי הוא לכל דבר ללח וליבש אבל התנור שאינו עשוי אלא לאפות בו את הפת ולא לתשמיש אחר ולאותו תשמיש אינו ראוי עד שיוסק אינו מקבל טומאה עד שיוסק. אמר לו אעפ"י שאי איפשר ראיה גדולה היא ודנין איפשר משאי אפשר:
(א) <b>חזר </b>בו ר' עקיבא ודן דין אחר וחלף את הדין כלומר דבעי' תנור שיוסק וכלי חרס שיוסק. טמא כלי חרס וטמא יתנור מה כלי חרס משתגמר מלאכתו באור פי' דקסבר ר' עקיבא לא נקרא כלי חרס עד שיוסק באור אלא כלי יוצר נקרא. וכן הוא אומר באגדה ככלי יוצר תנפצם ככלי חרס אין כתי' כאן אלא ככלי יוצר מה כלי יוצר אעפ"י שנשבר יש לו תקנה שחוזר וכותשו ועושה אותו כלי אף אדם שמת יש לו תקנה מכאן לתחית המתים: אף תנור משתגמר מלאכתו באור. או שמא לא השוו אלא לשם כלי חרס מה כלי חרס כשמו אף תנור כשמו ותנור שלא הוסק שמו תנור. אבל כלי חרס מיהת בעינן שיוסק באור כדאמר שאין שמו כלי חרס עד שיוסק: והקיש שם התנור לשם הכלי חרס זה משהוסק כשמו וזה משהוסק כשמו [חסר כאן עד פ' ט' מ"ג]:
<h4>פרשה ט</h4>
(א) <b>אי </b>מה מעין מטהר בזוחלים פי' מים מהלכין כגון זוחלי עפר אף מי מקוה יטהרו בזוחלין ת"ל אך מעין פרט לשנפל לתוכו מי כבשים ומי צבעים ושינו את מראיו דברי ר' מאיר פי' ואפי' בפחות משלשה לוגין שאין שיעור שלשה לוגין לשינוי מראה. אי נמי שאפי' נפלו למקוה שלם פסלוהו שהיה ר' מאיר אומר כל הפוסלו בשלשה לוגין כגון מי כבשים ומי צבעים. משום דמיא דצבעא מיקרו פיסלין אותו בשינוי מראה ואפי' בפחות מג' לוגין: ולא תימא משום דקסבר ר' מאיר המים שנשתנו מראיהן אפי' שלא על ידי תערובות אלא ששרה בהן ירקות או סמנין פסולין בשינוי מראה דהא דברי הכל הוא דכשר אלא דוקא על ידי תערובות שאובין וקא סבר כיון שאלו המים שאובין הן וראוי ליפסול על ידי שלשה לוגין חל עליהן כמו כן פסול המראה כאלו הן יין או שאר משקין ופוסלין אפילו בפחות משלשה לוגין וכיון שהן כמים אין פוסלין בשינוי מראה פחות משלשה לוגין והרי הן כמים ששרה בהם סמנים או שהדיח בהן סלי זתים וענבים ונשתנו מראיהן שהן כשרים הילכך מי צבעים פוסלין בג' לוגין דמיא דצבעיא מיקרו. ואין פוסלין בשינוי מראה בפחות מג' לוגין. וכן אם נפלו למקוה שלם אין פוסלין אותו כלל ואף בג' לוגין אין פוסלין שאין ג' לוגין מועילין במקוה שלם כדאיתא במקואות: ובשינוי מראה נמי אין פוסלין לפי שהן מים צבועין משריית הסמנים ואינם כמי פירות. וכבר כתבנו מן הדינים הללו בספר בעלי הנפש שחברנו בשער המים פירוש מרווח על פי ההלכה הלכה למעשה:
(א) <b>ונוגע </b>בנבלתם יטמא הלל אומר אפי' הן בתוך המים פירוש אפי' יהיה הנוגע והשרץ בתוך המקוה מטמא אותו שהייתי אומר הואיל והארץ היא מעלה טמאים מטומאתם פי' בזריעה כדאית' לקמן אשר יזרע טהור הוא. ומקוה ג"כ מעלה האדם מטומא' לטהרה מה הארץ מעלה וכו' שכל דבר המחובר אינו מקבל טומאה אף מקוה כל דבר שהוא בתוכו לא יקבל טומאה וכו':
(א) <b>לרבות </b>כלי עצם: והדין הוא ומה העץ שאביו טהור כלומר עד שלא נעשה כלי העץ טהור ואעפ"י כן כשנעשה כלי מטמא. עצם מן הבהמה שאביו טמא שהרי הבשר שהוא אביו של עצם מקבל טומאה אינו דין שהכלים הנעשים ממנו יקבלו טומאה. אי נמי עצם שאביו טמא כגון קולית הנבלה שהוא מטמאה על גב המוח שיש בה אי נמי על יד אבר מן החי או מן המת. וקולית שחוטה מטמאה להביא טומאה למוח מפני שהוא שומר אויר ואם עצם אדם הוא מטמא כשעורה. לא אם אמרת בעץ הוא מכשיר בבית המנוגע פירוש כגון ארז וכיון שיש לו שייכות בענין טומאה דין הוא שיהיו הכלים הנעשים ממנו מקבלין טומאה: ר' ישמעאל אומר אינו צריך הרי הוא אומר וכל מעשה עזים וכו' אם כן למה נאמר עזים פרט לעצמות העוף שכל הכלים הנעשין ממנו טהורים לפי שלא ריבה אלא מין בהמה בעזים:
<h4>פרק יא</h4>
(א) <b>מנין </b>לזרעים טמאים שזרעם מטהרם ת"ל אשר יזרע טהור הוא וסמיך ליה וכי יותן מים על זרע כלומ' אעפ"י שהוכשר כיון שנזרע טהור. או יכול אעפ"י שלא השרישו ת"ל הוא בהוייתו יהא בטומאתו יהא:
(א) <b>וכי </b>יפול מנבלתם על כל זרע זרוע אשר יזרע טהור הוא וכי יותן מים על זרע ונפל מנבלתם עליו טמא הוא: יש לי בענין הזה זרעים טמאים וזרעים טהורים נראה לי כי על הפסוק השני עצמו דורש לפי שהפסוק הראשון הוא מדבר בטהרתו הוא כשאין הזרע מוכשר ולפיכך הוא טהור כתיב בו כל זרע זרוע אשר יזרע טהור הוא שלא חלק בשום זרע לטהרה בפירות שאינם מוכשרין אבל בפירות המוכשרין שכתב בהם טומאה לא פירש בהם כל זרע זרוע ודומה שיש חלוק בפירות המוכשרין שיש מהם טמאים ויש מהן טהורים ויש בזרעים שני מינין מחוברים ותלושין: נתן בידי שמים ונתן בידי אדם פי' הוכשר בידי שמים והוכשר בידי אדם. אוכלי אדם ואוכלי בהמה ויש לך לחלק בין הזרעים הללו כמו שאמרנו למעלה שלא כלל הכתוב כל הזרעים לטומאה בהכשר כמו שכלל יותר לטהרה בלא הכשר: מעתה יש לך לדעת ולהבחין אי זה מהם לטומאה ואי זה מהם לטהרה ואם אתה אומר מחוברין טמאים טימאת הכל פי' שכל הזרעים שבעולם מחוברים הם בתחלתן ומי ישמור אותם כל זמן שהן מחוברין וכמה שרצים מתים הם נמצאים בין הזרעים והירקות ואם כן אין לך פירות שבעולם שלא יהו טמאים או ספק טמאים. אלא על כרחך מכיון שטיהר הכתוב בזרעים מקצת שמע מינה על המחוברים טיהר: וכן אתה אומר במוכשרין בידי שמים שאם אתה אומר כל המוכשרי' בידי שמים מקבלין [טומאה] טימאת הכל שאי אפשר שלא יהא עליהן או משקה טופח מן המחובר או שיורד עליהן הטל בעוד שהן בגרנות וכיון שאמר הכתוב וכי יותן מים על זרע מכלל שיש זרע שלא נתן עליו מים: אי נמי מן הכתוב העליון שטהר את הזרעים שלא הוכשרו אלא על כרחך מה שטהר הוא המוכשר בידי שמים בלא שום מחשבת אדם ואם היה שם מחשבת אדם הרי הוא כמי שהוכשר בידי אדם וכן באוכלי בהמה טהורים ואוכלי אדם. וא"ת מנין לנו לחלק בכל הענינים שאמרנו או במחוברין לתלושין או באחד משני ענינים האחרים. נשיב ונאמר דכיון שהכתוב חלק בהם ויש בחלוק נמצא בענינים הללו נמצא בכל דבר וזה אינו נמצא בכל דבר ויש בשלשה הללו ההפרש הזה הילכך יש לנו לומר ולחלק בין טהרת הזרעים ובטומאתן מן הענינים שהן חלוקין בהן לטמא מקצת ולטהר מקצת. ומנין לעשות שאר המשקין כמים פי' על שבעת המשקין בלבד קאמר ולא על שאר מי פירות:
(א) <b>או </b>כלך לדרך זו חמור כלי חרס שמטמא מאוירו פי' וכמו שהוא עליל להביא את הטומאה לאוכלין שבתוכו אפילו מאויר כך הוא עליל לטמא אותם על ידי כל הכשר: תאמר במגע שרץ שאין לו כח בשאר כלים לטמא מאויר: ת"ל מים מים לגזרה שוה. קל וחומר כלומר ועדין יש קל וחומר אחר ולא הוצרכנו לגזרה שוה: שאר מקשין כגון היין והשמן והדבש והחלב שאין להם השקה וטהרה אינו דין שיכשירו זרעים לטומאה:
(א) <b>לא </b>אם אמרת במים שנעשים אב הטומאה לטמא אדם לטמא בגדים פירוש על ידי אפר חטאת:
(א) <b>ומה </b>כלי חרס הקל עשה בו מחשבה כמתנה דהא לא כתיב ביה נתינה אלא אשר יבא עליו מים יטמא מ"מ ואם רצה במים הרי הוא כמי שנתן כדכתי' לעיל:
(א) <b>יד </b>הפרכל טפח מכאן וטפח מכאן. פרכל זמורה שיש בה ענבים והיא צריכה טפח מכאן וטפח מכאן כדי לתפסה בשתי ידיו. יד האשכול כל שהוא אשכול תלוי בחתיכה אחת של זמורה ודי לו ביד כל דהו מן הגס של זמורה והוא הנקרא יד. וזנב האשכול שריקנה כמו כן די לו בכל שהוא. אבל יד מכבד של תמרה ארבעה טפחים מפני שהן נכפפין לאחוריהן ונופלין על היד צריך יד אחת. ושאין דרכן ליקצור כגון הקטניות ידיהן ושרשיהן בכל שהן. מלעין של שבלים בכל שהן. מלעין הוא השער שעליהן שדומה לססא והוא זקן השבלת וגם זה כמה שהוא שאם נאמר בכל שהוא דקתני כל שהוא ממש מאי שיעור' קא יהיב ותנא לשעורי קא מכוין וכל שהוא לאו שיעור' הוא שאם מוסיף על כל שהוא אפי' כחוט השערה בטל השיעור לכל שהוא עצמו שמא הוא כחוט השערה או יותר ולא נודע מהוא הילכך בכל השיעורין שאמרו חכמים כל שהוא כמה שהם קאמרי אבל אם בססן בגורן כבר בטלו מן הידות כי הידות אינן אלא לפירות הנאכלין כמות שהן אבל לגורן ולגת אינן צריכות ידות. ובמסכת סוכה (פ"ג) [יד.] פליגי אפי' בססן דאיכא מאן דאמר התיר אגדן ואיכא מאן דאמר בססן ממש שהכה עליהן והחלישן:
<h4>פרשה י</h4>
(א) <b>וכי </b>ימות מן הבהמה זו היא מיתה ודאי לפי שלא דבר למעלה אלא באבר מן החי ואבר מן המת וכאן הוא מדבר בנבלה ממש יש מן הנבלה שמתה שהיא מטמאה ויש מן המתה שאינה מטמאה ואי זו זו טרפה ששחטה שאעפ"י שהיא מתה אינה מטמאה שאין השם הפוסלה מידי אכילה מביאה לידי טומאה אלא מיתתה כי הגמל והחזיר אעפ"י שנקראו טמאים בחייהן אינם טמאים אלא עד שימותו. אף טרפה אעפ"י שנפסלת מן האכילה בשביל טרפות אין לה טומאה עד שתמות אבל אם שחטה טהורה: בהמה טמאה איסורה קודם למיתתה. וטרפה איסורה קודם למיתתה פי' אעפ"י שלא מתה אלא ששחטה אסורה באכילה: וכמו שאין השחיטה מועלת לה להתר אכילה כך לא תועיל לה לטהרה. ותשוה הטרפה לבהמה טמאה בשני הדרכים לאכילה ולטומאה ת"ל מן הבהמה:
(א) <b>בן </b>שמונה חי יוכיח שיש למינו שחיטה פי' על גב אמו ואין שחיטת עצמו מטהרתו והכי מפרש לה במסכת חולין פרק בהמה המקשה [עב:]: אשר היא היא מטמא במשא ואין השרץ מטמא במשא. הא דלא כרבי יוסי הגלילי דאיהו מפיק לה מנוגע בנבלתם יטמא אלא רבי עקיבא הוא ודריש ביה דרשא אחריתי:
(א) <b>לכם </b>להביא בהמה טמאה שמטמאה במשא פי' למעלה ריבינו בהמה וחיה טמאה וטהורה לטומאת איברים וכאן ריבה אותה לטומאת נבלות וחיה בכלל בהמה הואיל והשוו לטומאת איברים כדאמרן:
(א) <b>ר' </b>יוסי בר יהודה ור' אלעזר בר' שמעון אמרו בן שמונה חי שחיטתו מטהרתו. אינהו מדמו ליה לטרפה. ותנא קמא מדמי לה למת ממש והכי מפרש לה במסכת שבת [קלו.]: בנבלתה ולא בקולית סתומה פי' אעפ"י שיש בה כזית מוח ואעפ"י שהוא שומר למוח והטעם מפני שאינה מטמאה משום שומר אלא אם כן יכול ליגע בנבלה עצמה דהיינו נקובה כל שהוא משום דכתי' הנוגע בו בנבלתה את שאיפשר לו ליגע טמא:
(א) <b>ולא </b>באליל המפוזר פי' בשר שפלטתו סכין ויש כאן מעט ויש כאן מעט שהעור מבטלו אעפ"י שיש בכולו יותר מכזית. בנבלתה ולא במפשיט לשטיחים כדי אחיזה. ולחמת עד שיצא כל החזה. נראה לי דהא דקאמר ולא במפשיט אבל עד כמה הוא טמא לשטיח כדי אחיזה פי' דהיינו טפח כפול: והכי מפרש לה במס' חולין [קיח:] והתם מוכיח שהשיעור הזה חיבור לטומאה יותר מכאן טהור וכולה מילת' מיפרש' התם: בנבלתה ולא בעור שיש עליו כזית בשר וכו' האי מילתא מייתי בתחלת פ' העור והרוטב ולא גרסי' לה הכי אלא בנבלתה ולא בעור שאין עליו כזית בשר והעור משלימו לכזית לומר שאין שומר מצטרף לטומאתה חמורה. או יכול שאני מוציא עור שיש עליו כזית בשר הנוגע בעור שכנגד הבשר מאחוריו לא יהא טמא דאפי' מעשה יד נמי לא עביד ת"ל יטמא. כך היא שנויה שם וכך מתרץ אותה: והנסח' הכתוב' כאן שמא כך היא מיפרש' בנבלתה ולא בעור שיש עליו כזית בשר פי' עם העור והבשר או יכול שאני מוציא את הנוגע בעור שכנגד הבשר פי' ואפילו יש עליו כזית בשר בלא השלמת עור ת"ל יטמא: והנה לפירוש זה שתי הנסחאות חוזרות לטעם אחד. ולא בשני חצאי זיתים שעל גבי העור פי' מפני שאין נוגע וחוזר ונוגע ואי איפשר ליגע בשניהם בבת אחת: והכי מיפרש' בפרק העור והרוטב. ת"ל יטמא דברי ר' ישמעאל גרסי' והכי אית' בחולין [קכד:] הנוגע והנושא את שבא לכלל מגע בא לכלל משא פי' האי טעמ' לר' ישמעאל הוא דקאמר לה וה"ק לדידי במגע ולא במשא מפני שהעור מבטלו אלא לדידך דסביר' לך דאין עור מבטלו איבעי לך למימר מיהו דהואיל ולא בא לכלל מגע לא בא לכלל משא והא דקתני במס' חולין מודה ר' עקיבא בשני חצאי זתים שתחבן בקסם והסיטן שהוא טמא לאו דוק' הסיטן אלא במגע נמי מטמו דסביר' ליה לר"ע יש נוגע וחוזר ונוגע דאי לא תימא הכי אפי' בהיסט נמי לא ליטמו דהא לא באו לכלל מגע אלא שמע מיניה במגע ובמשא מיטמו כדאמרן: וכולה מילתא מיפרש' התם:
(א) <b>יכול </b>תהא נבלת בהמה מטמאה בגדים בבית הבליעה. ולא גרסי' טמאה שהטמאה והטהורה שוין בענין בה ת"ל נבלה וטרפה לא יאכל לטמאה בה בסדר אמור אל הכהנים גבי אכילת תרומה לכהן ועל כרחך בנבלת עוף טהור מיירי שאינה מטמאה אלא על ידי אכילה כדאית' בפרש' כי יצוד דאי בנבלת בהמה למה הזהירם על האכילה משום טומאה הא במגע ובמשא נמי מטמאה אלא לאו בנבלת עוף טהור שאין בה טומאה אלא אכילתה וממילא שמעת מינה שאין לך דבר שהוא מטמא בבית הבליעה אלא נבלת עוף טהור בלבד שהרי לא דבר הכתו' אלא במי שאין לו טומאה אלא אכילה מכלל דטומאת אכילה לא שייכא בדוכת' אחרינ': יכול תהא נבלת עוף טהור מטמאה מן הכתו' ונבלת בהמה מק"ו כלומר אעפ"י שלא דבר אלא בנבלת העוף מיהו מיעוטא לא אשמעינן ושמא נביא אותה מק"ו ת"ל בה וכו' ואין את מטמא מנבלת בהמה בבית הבליעה פי' מפני שהיא טומאת בית הסתרים אם כן למה נאמר האוכל מנבלתה יכבס ליתן שיעור לנגיעה ומשא כדי אכילה דהיינו כזית:
<h4>פרק יב</h4>
(א) <b>וכל </b>השרץ השורץ על הארץ להוציא את היתושין שבכליסין כלומר שהן מותרין דלאו שורץ על הארץ נינהו ומוקים לה בחולין (סז:) דאיתלע פירא לאחר תלישה דקיימא לן כשמואל דאמ' קשות שהתליע באביה אסורה: לא יאכל לחייב המאכיל את הקטן כאוכל הוא עצמו:
(א) <b>שלשולין </b>אותם התולעי' הארוכים שיוצאין מן הארץ שאין להם לא יד ולא רגל. חפושית הוא השרץ השחור הנקרא אישקרבאנ"ו בלע"ז: נדל שמו סינטופיא: ואת הדומה לדומה שיש מינין שאין הולכין על גחון ממש אלא שהם מתגלגלין על מעיהן כעין נחש והשלשולין והעקרב והחיפושית הולכים על ארבע רגלים ארוכים וחזקים והחיפושית יש לה יותר מארבעה אלא שהעליונים אין משמשין להם כל כך ויש מינין אחרים דומין להן אלא שאין רגליהם כל כך ניכרין וכן נדל יש מינין שהן מרבים רגלים קרובים לנדל ויש אחרים מועטים ורחוקים מהם אבל מ"מ יש להם יותר מארבעה ומשום הכי תנא את הדומה ואת הדומה לדומה. בכל השרץ השורץ להביא את התולעים שבעיקרי זתים פירוש שהתליע הפרי בעוד שהוא בעיקרו והיינו התליע באביה שאמרנו. לא תאכלום יכול יאכילום לקטנים דברים פשוטים הם:
(א) <b>אל </b>תשקצו את נפשותיכם בכל השרץ השורץ להביא את שפירשו לארץ וחזרו פי' אפי' נוצרו בתוך הפרי אחר תלישה כיון שיצאו ממנו ונפלו לארץ אעפ"י שחזרו לתוכו כבר נאסרו דשורץ על הארץ קרינא בהו. ובמס' חולין [סז:] איבעיא לן פירשה מתה ובעיי אחריני ולא איפשיטו ולחומרא: אם אתם מיטמאין סופכם ליטמא בם כלומ' אם אתם אוכלים אותם סוף שתהיו טמאים בשבילם והבורא שהוא קדוש וטהור גועל בכם שהוא נקרא טהור ואתם טמאים: וי"מ אם אתם מיטמאין מעט סופכם ליטמא הרבה בהן והכי איתא ביומא פ' אמר להם הממונה [לט.] וכן בכל העברות שבתורה שעבירה גוררת עבירה אפי' מעבירה לעבירה אחרת כל שכן באותו החטא עצמו:
(א) <b>זאת </b>תורת הבהמה והעוף כולא שמעת' מיפרש' בפ' ב' דחולין:
(א) <b>ולכל </b>הנפש השורצת להביא את החגבים ולמה בא להבדיל כלומר בשלמא תורת הבהמה והעוף לכדאמרן. לת"ק כדאית ליה ולר' אלעזר כדאית ליה אבל אלו למה נכתבו כאן לא נכתבו אלא להבדלה בלבד שחייב אדם להכיר אותם ולהבדיל בין הטמאים והטהורים שלא לשנות בפיו בלבד אלא שידע ויכיר איזה טמא ואיזה טהור וכל זה כדי שלא יטעה במעשיהם שלא יתיר האסור ושלא יאסור המותר:
(א) <b>בין </b>טמאה לך לטהורה לך בסיפא מפרש לה ומאי ניהו בין שנשחט רובו של סימן לשנשחט חציו:
(א) <b>וכן </b>בין טריפה כשרה לטרפה פסולה פי' טרפה כשרה מוכה היא בגופה אלא שהיא כשרה כגון נקובת הגרגרת נפחתה הגולגולת ולא ניקב קרום של מוח וכיוצא בהן ששנו חכמים כשרות בבהמה ובעוף: אחרים אמרו ליתן אזהרה לחיה פי' לחיה טמאה אעפ"י שחיה בכלל בהמה לסימנין בא הכתוב לפרט בה לאו מיוחד לאכילתה:
(ב) @99חסלת פרשת שרצים
<h3>תזריע פרשת יולדת</h3>
<h4>פרשה א</h4>
(א) <b>אין </b>הגוים בענין הזה פירוש אין הגוים מיטמאין בלידה ולא משום דם. אשה כי תזריע וילדה לפי שנאמר והזרתם את בני ישראל מטומאתם בטמאם את משכני וגו' יכול בין מתוכו בין מאחוריו פי' דכתיב ביה ולא ימותו בטומאתם בטמאם את משכני יכול הנוגע במשכן אפי' מאחוריו יהא חייב הרי הוא אומר ביולדת ואל המקדש לא תבא מתוכו היא מוזהרת ולא מאחוריו:
(א) <b>יכול </b>יולדת קלה לא תהא מיטמאה אלא מתוכו ושאר טמאים וכו' יולדת קלה שיש לה דם טוהר מה שאין כן בשאר הרואים לכך נאמר בני ישראל וילדה הוקשו כל ישראל ליולדת:
(א) <b>אין </b>לי אלא הבא מידי טומאה חמורה כיולדת דהיינו נדה וזב וזבה שעושין משכב ומושב ואין מיטמאין במשא: וכן שאר כל המטמאין את האדם כגון שרץ ונבלה. האדם המיטמא בהן מנין שיהא מוזהר באזהרת מקדש ת"ל ולא ימותו בטומאתם בטמאם את משכני לרבות את כולם. וכן השוו לאזהרת והזרתם האמור בתחלת המקרא וכן לאזהרת ואל המקדש לא תבא האמור ביולדת:
(א) <b>לפני </b>הדיבור קודם שנאמרה להם פרשת יולדות שלא תהא טמאה למפרע: וילדה עד שתלד ממקום הולד פי' ממקום הראוי לילד בו: ובפ' יוצא דופן [מ.] דריש ליה מאשה כי תזריע וילדה עד שתלד ממקום שמזרעת דהיינו דרך בית הרחם. ואותו המדרש הוא מחוור יותר מזה. ולזה איני יודע אלא מדכתיב וילדה ולא אמר ותלד כמו שאמר כי תזריע אלא וילדה כלומ' ממקום שאשה אחרת יולדת ממנו: ר' שמעון אומר יוצא דופן הרי הוא כולד. טעמ' דר' שמעון דכתי' ואם נקבה תלד לרבות יוצא דופן ובלבד שיהא פטור מחמש סלעים של בכור דבפטר רחם תלה רחמנא:
(א) <b>ומה </b>יוצא חי שאינו מטמא את אמו ואת הבא עם אמו לאוהל טומאת שבעה פי' כי היא עצמה אעפ"י שטמאה שבעה אינה צריכ' הזאת שלישי ושביעי וכל שכן האדם והכלים שעמה באהל ואעפ"י כן מטמא את אמו טומאת לידה למשכב ומושב ולקרבן: היוצא מת שמטמא את אמו ואת אשר עמו באהל וכו': אמרו לו כל דין שאתה דן וכו' ודין זה יש בו להקל שאם אתה נותן לו ימי טומאה מן הולד מת כמו כן תתן לו ימי טהרה ממנו לכך נאמר זכר להביא את המת דזכר קרא יתירא הוא דהא כתיב וביום השמיני ימול אלמא מסתמא בזכר קא מיירי. אי נמי מדכתי' ואם נקבה תלד מכלל דעד השתא בזכר איירינן. הילכך קרא יתירא הוא:
(א) <b>שפיר </b>מרוקם פי' מצוייר בצורת איברים כל הענין הזה מפורש במס' נדה פרק המפלת [כד.]:
(א) <b>בריית </b>ראש שאינו חתוך זהו גוף אטום שאינו חתוך ברכים ושוקים אלא כולה גולם אחד: לא אם אמרת בשעיר המשתלח שאין לו טומאה פי' שאין טומאה יוצאה מגופו בעוד שהוא חי תאמר בולד שטומאה יוצאה מגופו שהרי אמרו תינוק בן יומו מטמא בזיבה ומטמא בנגעים ומטמא בטמא מת הואיל ויש לו טומאה יהא טמא טומאת לידה כאמו ת"ל וטמא וכו':
(א) <b>שתספור </b>שבעה לולד האחרון שאם ילדה תאומים ויצא האחד ביום ראשון והשני למחר מן השני מונה בין לטומאה בין לטהרה: מה בדמים אינה סופרת שבעה אלא לראיה ראשונה פי' כנדה דאורית' שאינה סופרת מתחלת ראייתה ת"ל וילדה וטמאה שבעת ימים ומדכתיב וילדה ולא כתיב תלד משמ' שכבר ילדה הכל ואחר כך תספור שבעה ואע"ג דאמרינן דמולד שני מונה ימי טומאה וימי טהרה לאו משום דולד ראשון בטל לגמרי שאם ילדה נקבה בתחלה וביום שני ילדה זכר נותנין לה ימי טומאה וימי טהרה של נקבה והכי מוכח בפ' המפלת [כה:] בשמעתא דסנדל ואפי' לרבנן דאמרי בכרתות פ"ד מחוסרי כפרה [ט:] ולד שני גורם ומולד שני מונה בין לקרבן בין לטומאה הני מילי היכא דילדה ולד שני בתוך ימי טהרה דראשון דכיון דמספק' להו ימי טומאה דשני אזדו להו קמאי ומשני היא מונה ולענין קרבן נמי כולה כחדא לידה חשיב להו הואיל ולא יצאה לשעה הראויה לקרבן אבל היכא דלא אתחלא ימי טהרה וילדה ולד שני אינו מבטל את הראשון לא לטומאה ולא לטהרה ולענין קרבן לא מתיא אלא קרבן אחד שהרי תוך מלאת היא ולקמן מפרש לה טפי:
(א) <b>שבעת </b>ימים יכול בין סמוכים בין מפוזרים ת"ל כימי נדת דותה. כך נראה לי פירושו שאם ראתה דם שבעת ימים אין ספק בזה שאחריה' מונה ימי טהרה אבל אם ראתה אותם בהפסקות ראתה יום אחד והפסיקה בשני ראתה בשלישי והפסיקה ברביעי וכן כולם שנמצאת מושכת השביעי לשלשה עשר יכול כל אותם שלשה עשר תהא טמאה מפני השבעה שראתה [בין שראתה] רצופין בין שראתה מפוזרין ת"ל כימי נדת דותה. מה ימי נדתה סמוכים דהא כתי' שבעת ימים תהיה בנדתה שתהא הויה אחת לכולן. שלא תאמר גם כן בנדה שבעת ימים הראשונים אמרה תורה שתהא נדה ואפי' בהפסקות ונמצאו ימי נדה פעמים נמשכין לי"ג יום לכך אמרה תורה תהיה בנדתה שתהא הויה אחת לכולן ומראיה הראשונה מונין לה ז' בין שראתה בשאר ימים בין שלא ראתה ומשם ואילך ימי זיבה. וכן היולדת השבעה ימי הראשונים תהא טמאה בין שתראה בין שלא תראה ומכאן ואילך דם טוהר הוא שהרי הוקשת היולדת לנדה דכתי' כימי נדת דותה תטמא רצופין ולא מפוזרין וזה הפי' שפירשנו כאן בין ליולדת בין לנדה הוא יותר טוב ממה שפירשנו בפרש' הנדה על הנדה כי אותה הפירוש אינו מתפרש בנדה כמו ביולדת שלא מצינו ליולדת נקיים כלל משום טומאת לידה כמו שמצינו בדמים אצל זבה גדולה. וזה הפירוש מתפרש בדרך אחד ליולדת ולנדה.
(א) <b>מה </b>ימי נדה אינם ראויין לזיבה שאין זיבה אלא לאחר נדה כדכתי' בזבה בלא עת נדתה. ואין ספירת שבעה עולה בהם שאפי' ראתה ג' ימים רצופין בסוף י"א יום שבין נדה לנדה והרי היא מונה שבעת ימים נקיים ואותם נקיים ודאי ראויין הם לתחלת נדה אבל מ"מ כיון שראתה ג' רצופין מתוך י"א יום שוב אינם ימי נדה ואינה מתחלת נדתה אלא לאחר ספירת ז' שכמו שימי הנדה מערבין ימי הזיבה וספירתן מערבין התחלת ימי הנדה הילכך ימי הנדה אין ספירת ז' עולה בהם לפי שעדיין אינם ימי נדה כך ימי לידתה אינן ראויין לזיבה שאפי' ילדה בתוך י"א שבין נדה לנדה וראתה כל ז' לא נעשת בהם זבה ומשבעה ואילך הרי היא בימי טוהר בליל ז' וטהורה לבעלה ואין ספירת שבעה עולה בהם שאם ילדה בזוב והרי היא צריכה שבעה נקיים הואיל וטמאים הם והרי הוא כמו שראתה והתורה עשאתה כאילו רואה. מיהו לית הלכתא הכי אלא ימי לידתה שאינה רואה בהן עולין לה לספירת זיבתה. והא מילת' ר' אליעזר קתני לה דאמר טומאת יולדת מסתר נמי סתרה בזיבה ואפי' לידה יבישתה דסביר' ליה לר' אליעזר אעפ"י שאינו גורם סותר וכל שכן שאין עולין לה לספירת זיבתה. והכי איתא בפ' בנות כותים [לו:]:
(א) <b>דותה </b>תטמא לרבות את בועלה פי' בועל יולדת כבועל נדה. לרבות הלילות אע"ג דכתי' וטמאה שבעת ימים הרי הוקשה לנדה ובנדה דרשינן תהי בנדתה לרבות את הלילות. יולדת בזוב שראתה ג' ימים רצופים מתוך י"א ואח"כ ילדה:
<h4>פרק א</h4>
(א) <b>בשמיני </b>ימול ואפי' בשבת וכו' או אינו אלא מחלליה מות ימות ואפי' במילה וכו' וכן בבהרת שתי הפסקות הללו מפרש אותם במס' שבת פ' ר' אליעזר דמילה [קלב.]. ואין אנדרוגינוס דוחה את השבת פי' ערלתו של זכר דוחה את השבת וזה אינו זכר אלא בריה בפני עצמה היא שלא כדברי ר' יהודה שהוא אומר אנדרוגינוס דוחה את השבת וענוש כרת לכשיגדיל ולא ימול דקסבר זכר ודאי הוא. והתם מפרש לכולה מילת' לר' יהודה. ואין בין השמשות דוחה וכו' פי' שאם נולד ערב שבת בין השמשות נדחה ליום ראשון מספק. ואין הנולד כשהוא מהול דוחה את השבת כולה שמעת' איתא בפרק ר' אליעזר דמילה:
(א) <b>ושלשים </b>יום בין סמוכי' בין מפוזרי' פי' שאם הפילה תאומים האחד תחלה והשני משהתחילה ימי הטהרה שהרי הפסיקה ביניהם ימי הטומאה של ולד שני יכול תחזור ותשלים ימי הטהרה של ראשון. ולדעת ר' יהודה אצטריך דאמ' ולד ראשון גורם כמאן דאיתיה דמי וליהדר ולימני ליה ימי טהרה קמ"ל דרצופין בעינן וכיון דאתיא טומאה דשני ואפסקא להו תו לא מני להו ימי טהרה לא לראשון ולא לשני דהא ולד שני כמאן דליתיה דמי וראשון עיקר לראשון נמי לא דהא מפוזרים הם. יכול שלשים סמוכים דכתיב בהו יום ומשמע כל שלשים כיום אחד הן אבל שלשה דכתי' בהו ימים יכול אפי' מפוזרים שאם ספרה השלשים ונשארה השלשה וילדה ולד שני תוך אותם השלשה יכול תחזור ותשלים אותה אחר טומאת השני ת"ל שלשים יום ושלשת הוקשו לשלשים: ושלשים יום ושלשת ימים מה ת"ל כלומ' כיון שמצינו בנקבה שכפל בה ימי טומאה מן הזכר וששים יום וששת ימים לימי טהרה ממילא ידעינן דימי טהרה של זכר חצי ימי טוהר של נקבה הם. שיכול והלא דין הוא ומה נקבה שימי טומאה וכו'. תשב בדמי טהרה להביא את המקשה ג' ימים בתוך י"א דאעפ"י שראתה כל אותם שלשה ימים אעפ"י שבקושי ראתה אין זו יולדת בזוב ובתוך הקושי טהורה לבעלה דקושי סמוך ללידה דאמ' טהרה: יכול תהא טהורה מן הנדה כלומ' אפי' קשתה בימי נדה ת"ל דותה תטמא ואיכא להא מילת' בפ' בנות כותים. בדמי טהרה פי' אעפ"י שרואה מותרת לבעלה. והוא שטבלה לטומאת לידתה:
(א) <b>ת"ל </b>בכל קודש לא תגע לרבות התרומה פי' תרומה אית בה נטילת נשמה דהא אית בה מיתה ואעפ"י שאין כרת פרט למעשר שני שהאוכלו אין בו לא טומאה ולא כרת: אי מה קדש בנגיעה אף מקדש בנגיעה פי' קדש הא אפקיה רחמנא לאכילתו בלשון נגיעה דכתי' לא תגע ומקדש נמי והוא שנוגע אבל הנכנס לו בלקריקה פי' כמו ארון שאין רגליו נוגעות ברצפה ולא בכותלים. פי' אחר לקריקה כמו מנעלים ובלשון ערבי אל קור"קא מ"מ אינו נוגע בקרקע ויכול ליזהר ליגע בכותלים. ובירושלמי במס' שבת ר' יוחנן וריש לקיש אמרי אלא מן בגין דחזינן אצבעתים דר' מן גו לקריקה פי' אצבע רגלו מתוך מנעלו: מנין שיהא חייב ת"ל ואל המקדש לא תבא והרי בא: עד מלאת ימי טהרה לרבות יולדת נקבה שהיא כמו כן מוזהרת על ביאת מקדש ואכילת קדשים ביולדת זכר וימי טהרה קא דריש דקרא יתירא הוא דהא כתיב לעיל ושלשים יום ושלשת ימים תשב בדמי טהרה איבעי ליה למכתב בכל קדש לא תגע ואל המקדש לא תבא עד מלאת הימים אלא שמע מינה להביא ימי טהרה של נקבה:
<h4>פרק ב</h4>
(א) <b>נקבה </b>אין לי אלא נקבה ודאית או זכר ודאי מנין לרבות טומטום ואנדרוגינוס לימי טומאה וימי טהרה ת"ל ואם נקבה תלד. מיהו ספיק' לחומרא ונותנין לה ימי טהרה דזכר וימי טומאה דנקבה. תלד אין הדבר תלוי אלא בלידה נראה לי כי הוא המדרש שדרשנו בו למעלה כלומר שילדה אחר הדבור ולא שילדה קודם הדבור ואין משגיחין על עיבורה אם לפני הדבור אם לאחר הדבור אלא בלידה הדבר תלוי וכן דרשנו המקרא הזה למעלה:
(א) <b>שומעין </b>אנחנו שבעים וכו' מפני שהוא חסר ויש אם למסורת אמר להם לא הייתי צריך להזקק לכם פי' לזה הטעם מפני שיש אם למקרא ושבועים קרינן. אלא זו תשובה לדבר פי' ולא עוד אלא שיש תשובה על הטעם שאמרתי לכם כדמפרש ואזיל:
(א) <b>וששים </b>יום וכו' יכול בין סמוכין בין מפוזרין וכו' כדפרשינן לעיל לשלשים יום ולשלשת ימים דזכר:
(א) <b>תשב </b>להביא את המקשה בתוך שמונים של נקבה וכו' כולה שמעתא איתא בנדה פרק בנות כותים [לח:] ופשוטה היא. אבל טמאה טומאת נדה פי' אם קשתה בימי נדה נדה וכאן כמו כן נמי נחשוב לה כל האחד עשר יום מתוך השמונים ויהיו השבעה ראשונים לימי נדה והאחד עשר לימי זיבה. ואם קשתה בתוך השבעה שתתן לימי נדה הרי היא טמאה. ויש מפרשים שכל ימי דם טהרתה אין בהם לא ימי זיבה ולא ימי נדה אלא כך ר"ל שאם ילדה תחלה בימי זיבה כל קושי שיבא לה עוד בתוך השמונים הרי היא טהורה כדין הולד הראשון שאם היתה מקשה ממנו היתה טהורה כך הקושי השני יהיה טהור שלא יהיה חמור הקושי השני שבא בימי טהרה מן הקושי הראשון שהיה בא בימי טומאה אבל אם ילדה תחלה בימי נדה שאלו קשתה בהם היתה טמאה טומאת נדה גם כן הקושי השני שבימי טהרתה טמאה טומאת נדה כי לעולם הקושי השני כדין הקושי הראשון הוא: זהו דעת ר' אליעזר אבל לרבנן לא אלא הקושי לא יהיה חמור מן השופי לעולם. והתם מסייע להו מקרא לר' אליעזר מדכתיב וטהרה ממקור דמיה מחמת עצמה ולא מחמת ולד. ורבנן דרשי תשב בדמי טהרה ישיבה אחת לכל ימי דם טהרתה בין מחמת עצמה ובין מחמת ולד. אבל משתלד ודאי טמאה לידה ולא מפני דמים אלא מפני הלידה כדדרשינן לעיל. וילדה וטמאה שתספור שבעה לולד אחרון. כל זמן שבא ולד תהא טמאה ממנו:
<h4>פרק ג</h4>
(א) <b>ובמלאת </b>אינה מביאה בתוך מלאת פי' מפני שהוא מחוסר זמן בגופו כך בבעלים ממחוסרי זמן אינם ראויין להקריב קרבנם. יכול לא תביא על הולדות הראשונים פי' שכבר ילדה ונתחייבה אלא ששהתה קרבנותיה ואם תרצה לשלחו בתוך מלאת של ולד אחרון יכול לא תביא ת"ל תביא. לבן לחייב על בן ובן פי' שאם ילדה עכשו ולאחר השלמת ימי טהרתה הפילה או ילדה הרי היא חייבת קרבן על כל ולד וולד:
(א) <b>כשהוא </b>אומר או לבת להביא את המפלת אור לשמונים ואחד. פי' ליל שמונים ואחד שכבר יצאו כל שמונים של נקבה אלא שעדין לא הגיע ליום אחד ושמונים ואינה ראויה להביא קרבנה וקסבר לילה אין מחוסר זמן. אי נמי משום דקא רבייה דכתיב או לבת. וכולה שמעתא איתא בכריתות פ"ק [ז:]: אם שוה לו לטומאה לא ישוה לו לקרבן פי' כאלו אמר ועוד אם שוה לו לטומאה ושתי קושיות הקשו בית הלל לבית שמאי וגם הם השיבום על שתיהן וזהו שאמרו הרואה דם אינה מוכחת כלומר לקושיא שאמרתם למה לא נלמוד קרבן מן הטומאה: תשובתכם דאין ללמוד זה מזה שהרי המפלת בתוך מלאת דמיה טמאים ופטורה מן הקרבן:
(א) <b>לא </b>שנה למנין עולם שלא תאמר נולד יום אחד לפני ראש השנה תעלה לו לשנה. וכשנכנס יום אחד אחר ראש השנה תחשוב אותו בן שתי שנים אלא מונין לו שנה מיום שנולד בו: ובן יונה או תור לחטאת או זה או זה פי' לא כבשה ולא שעירה שלא נתן בה חילופיו אלא מבן יונה לתור אבל לבהמה לא: מה במקום שלא כשרה חטאת העוף עם עולת בהמה פי' כמו במצורע עשיר ובנזיר טהור שמביאין חטאת ועולה של בהמה: כאן שכשרה חטאת העוף וכו' אינו דין שאם תרצה להביא הכל בהמה חטאת ועולה שיהא כשרה ת"ל וכו':
(א) <b>יכול </b>יהו שניהם מעכבין אותה פי' מלאכול בזבחים:
(א) <b>וטהרה </b>לאכול בזבחים פי' אבל בתרומה אינה מעכבת כפרה. וביבמות פרק הערל [עד:] מייתי לה מקראי. מלמד שכל דמים שהיא רואה אינו אלא ממקור פי' כל דמים שהיא טמאה מהם בשאר הימים אינה טמאה מהן אלא אם כן באים מן המקור. למעט דם המכה שבצדדין ודם העליה. וכן (דם) אמרו במשנת נדה פרק כל היד [יז:] משל משלו חכמים באשה החדר והפרוזדור והעליה. דם החדר טמא שהוא דם המקור שהוא בית הרחם: דמיה מלמד שדמים הרבה טמאים באשה במסכת נדה פרק כל היד [יט.] מייתי להו דמיה ממקור דמיה והיא גלתה את מקור דמיה הרי כאן ארבעה. והשחור אדום הוא אלא שלקה. והתם מפרש להו להנך כולהו:
(א) <b>תורת </b>היולדת להביא את האשה שיש עליה ספק חמש לידות וספק חמש זיבות וכן חמש לידות ודאות או חמש זיבות ודאות שמביאה קרבן אחר ואוכלת בזבחים ולהכי רבי רחמנא תורה לקרבן אחר להתירה בזבחים אבל להפטר ידי חובתה כיון שהן ודאות חייבת להביאן כדאמרן לעיל. לבן לחייב על כל בן ובן זו משנה ראשונה אבל כיון שראו הדוחק של קינין חזרו ואמרו שאפילו ודאות אין עליה חובה אעפ"י שכבר נתחייבה בכל לידה ולידה להביא קרבן: אם עברה ושהתה הרי היא כאשה שנטמאת טומאות הרבה אעפ"י שחייבת לטבול בכל טומאה וטומאה בזמנה דטבילה בזמנה מצוה ואינה רשאה להשהותה אעפ"י כן אם עברה ושהתה טובלת טבילה אחת לכולן והיא טהורה אף קרבן זה כיון שאינו בא לכפרם אלא להכשירה בזבחים הרי היא כטבילות ומביאה קרבן אחד והשאר אין עליה חובה: ובתחלה כמו כן היה דעת החכמים כך אלא שלא רצו לגלות מפני הפשיעה כדי שלא תפשע ותשהא קרבנותיה כדי להפטר בקרבן אחד. וכיון שראו הדוחק שנדחקו ביוקר הקינין גלו את הטעם ולמדו אותו בפרהסיא וכולה שמעתא איתא בכרתות פרק קמא [ח.]:
<h4>פרק ד</h4>
(א) <b>יכול </b>אף ללידה אף לזיבה תביא קן אחד פי' ותהא טהורה לאכול בזבחים כמו שהיא טהורה בחמש לידות וחמש זיבות ת"ל זאת. או לנקבה להביא המפלת סנדל או שליא וכו' פי' שתהא יושבת לנקבה. מיהו ימי טומאה לבד אבל ימי טהרה אין נותנין לה אלא כזכר מפני שהוא ספק זכר רבינו אותם לטהרת זכר. והכא מרבינן להו לטומאה אף בנקבה הייתי אומר התורה רבתה אותם אצל זכר ולעולם בין לטומאה בין לטהרה לכך רבתה אותם אצל הנקבה להחמיר עליהם: אין לה לא ללוות ולא לעסוק באומנותה שאם מצאה ללוות לווה ומביאה ואם יש לה אומנות והשכר מצוי לה עוסקת באומנותה. אבל כשאין לה אחת מכל אלה שאינה מוצאת ללוות ואין לה אומנות או שיש לה אומנות ואין המלאכה מצויה אצלה לא תמתין עד שישתנה הזמן אולי תמצא ללוות או לעסוק באומנותה אלא מביאה מיד קרבן עני. יש לה שה ואין לה כל צרכיו פי' הנסכים או שאין לה הוצאת הדרך להביאו שמה:
(א) <b>ולקחה </b>שתי תורים שנים היא מביאה ואינה מביאה שלשה כלומר שאינה צריכה להביא שנים תחת העולה של בהמה כמו שמצינו במטמא מקדש וקדשיו שמביא חטאת בלבד כבשה או שעירה כשהוא עשיר וכשהוא עני מביא שתי תורים חטאת ועולה אף כאן תביא שתי תורים לעולה תחת עולת בהמה והשלישי לחטאת: והדין הוא זו מביאה מהשג יד פי' אם לא תשיג ידה וכן מצורע וכו' ומה מצורע אינה מביא אלא אחת תחת אחת כי בעשירות מביא חטאת בהמה ועולת בהמה ואשם. ובדלות חטאת העוף ועולת העוף ואשמו וכו': ואל יוכיח מטמא מקדש שאינו מחוסר כפורים פי' אעפ"י שהוא חייב קרבן לכפרתו מכל מקום אינו מעוכב לאכול בזבחים בשבילו: דנין מי שאין העני שלו מביא בהמה וכו' ואל יוכיח מצורע שאף בעניות מביא אשם שהוא בהמה:
(א) <b>אחד </b>לעולה ואחד לחטאת כל מקום שנתחלפה חטאת פי' מעשירות לדלות. ובזבחים פ' כל התדיר [צ.]מייתי לה להא ברייתא ומפרש התם שלא הקדימה הכתוב להקרבתה אלא למקראה בלבד וטעם הוא נותן למקרא מה טעם שינה וקדמה מה שלא עשה כן בכל מקום שבכל מקום כתוב אחד לחטאת ואחד לעולה ומפרש ואומר מפני שיש בה השינויין הללו לכך שינה בה והקדימה במקרא והטעמים הללו הם מפני שיש חשיבות בעולה זו משאר עולות שזו יש חליפין כמו חטאת שבמקום אחר וזו שוה לחטאת שהחטאת אינה מכפרת. ודין הוא שיהא מעלה לחטאת במקומות אחרים: וכן במקומות אחרים באים שנים במקום החטאת הילכך יש לה מעלה לחטאת על העולה אבל כאן שאין שנים באים תחת החטאת ולא תחת העולה אין מעלה לחטאת על העולה ולכך הקדימה במקרא כאן אבל בהקרבתה לעולה חטאת קודמת לעולה שעמה והתם מפיק טעמא מקרא: ד"א מה ת"ל אחד לעילה ואחד לחטאת כלומ' למה הקדימה במקרא ללמד שבכל מקום שנאמר אחד לחטאת ואחד לעולה אם הפריש חטאתו תחלה יביא עולתו ממין חטאתו ואם הביאה ממין אחר יכפול ויביא ממין חטאתו והראשון קרב נדבה וכאן שהקדים הכתוב עולה לחטאת יכול אם הביאה תחלה עולתה תור ואח"כ חטאתה בן יונה שתכפול ותביא חטאתה תור ממין עולתה לכך הקדימה לומר שאם קדמה הפרשת עולה לחטאת כמו כן תלך החטאת אחר העולה ת"ל אחד לעולה ואחד לחטאת וכפר עליה. כלומר אחר הכפרה הכל הולך והיא החטאת בין מוקדמת בין מאוחרת: מכאן אמרו וכו' בן עזאי אומר הולכין אחר הראשון בין חטאת שכבר הקדימה במקרא אינה מעכבת ואין לה מעלה על עולה אחרת. ואיפשר שלבן עזאי הוא המדרש שאין מעלה זו לחטאת על העולה להפרשת המינין מ"מ לענין עירוב אכילת זבחים יש לה מעלה ולהכי אהני וכפר דסמכינן רחמנא לחטאת לומר שהחטאת מעכבת לאכול בזבחי' ולא העולה: ומיהו בין לרבנן בין לבן עזאי אין מביאי' תורים כנגד בני יונה ולא בני יונה כנגד תורים: ובספרי נפק' לן אם הפרישה אחת מהן תחלה בין לעולה בין לחטאת צריכה היא להפריש השני ממין הראשון בין שהראשון עולה בין שהראשון חטאת. וכל שכן אם קדמה והקריבתו ראשון ראשון שכבר נפטרה בה ידי חובתה מן הראשון ואינה רשאה עוד להפריש את השני ממין אחר שלא נחלקו אלא כשהפרישה את שתיהן משני מינין דבן עזאי סבר הולכין אחר הראשון והוא קובע השני למינו: ורבנן סברי חטאת קובעת את העולה למינה בין שהיא ראשונה בין שהיא אחרונה שהרי עדיין לא יצאה ידי חובתה באחת מהן עד שהפרישה את שתיהן הילכך חטאת קובעת ותכפול עולתה ממין חטאתה. וכבר הארכתי בענין זה בפירוש מסכת קינין פירוש מבואר:
<h3>תזריע פרשת נגעים</h3>
<h4>פרק א</h4>
<h4>פרק ב</h4>
<h4>פרשה ב</h4>
<h4>פרשה ג</h4>
<h4>פרק ג</h4>
<h4>פרק ד</h4>
<h4>פרק ה</h4>
<h4>פרק ו</h4>
<h4>פרשה ד</h4>
<h4>פרק ז</h4>
<h4>פרשה ה</h4>
<h4>פרק ח</h4>
<h4>פרק ט</h4>
<h4>פרק י</h4>
<h4>פרק יא</h4>
<h4>פרק יב</h4>
<h4>פרק יג</h4>
<h4>פרק יד</h4>
<h4>פרק טו</h4>
<h4>פרק טז</h4>
<h3>מצורע</h3>
<h4>פרשה א</h4>
(א) <b>לבית </b>עולמים כלומר מיד ולדורות: זאת אינה נוהגת בבמה פירות על הבאת הקרבנות קאמר שאינן נוהגות בבמה לפי שאינו נידר ונידב ואפי' בבמה גדולה נמי לא נהיג משום דחובות שאין להם זמן קבוע הכא והכא לא קרוב: אבל טומאתו וטהרתו מפי כהן והבאת צפורי' והזאתו ותגלחתו נוהגין בזמן הזה וכל שכן בבמה כדדרשי' בסמוך תהיה בזמן הזה וממעשה דר' טרפון ור' יהודה נמי שמעי' לה כדאית' לקמן:
(א) <b>תורת </b>ביום מלמד שטומאתו וטהרתו מפי כהן ביום: ומניין שחיטת צפריו והזאת דמו ותגלחתו ביום ת"ל תורת. יכול אף לקיחת צפוריו ושלוח צפוריו וכבוס בגדיו ורחיצתו יהו צריכין ביום ת"ל זאת. והכי נמי דרשינן לקמן לענין כהן ומסתברא דכבוס בגדים ורחיצתו היינו טעמא דלא צריכי יום וכהן משום דבעלמא נמי הא לא בעינן. ושלוח צפוריו נמי משום דלא מעכבא טהרה כדאית' לקמן. לקיחת צפוריו נמי משום דאכתי לא משתרי עד שעת שחיטה וכיון דאי בעי מחליף להו ועביד להו מאי דבעי לא בעי יום וכהן. ובשחיטת צפריו פליג ר' יהודה לקמן משום דכתי' וצוה הכהן ושחט: ביום טהרתו והובא אל הכהן שלא ישהה כלומר שאינו צריך לשהות כלום משיתרפא אלא מיד הוא מטהרו ומגלח וסופר ומגלח שניה ומביא קרבנותיו ואינו ממתין שבעת ימים בחלטו כמו שהיה שוהה בהסגרו לפי שהיה מונבז דן לפני ר' עקיבא ומה מי שפטרתיו בעמידתו אחזתיו בהליכתו ז' ימים מי שאחזתיו בעמידתו שבעה אינו דין שאחזתיו שבעה בהליכתו פי' עמידתו הוא טהרתו בעומד לפנים מן המחנה: הליכתו היא טומאתו שמשלחין אותו חוץ למחנה והיה דן ק"ו שהמוחלט יהיה צריך לעמוד בחלוטו ז' ימים מק"ו ומה מצורע מוסגר כשהוא טהור מתוך הסגר טהור מיד לגמרי ואינו צריך ספירת שבעה והיינו מי שפטרתיו בעמידתו אפי' הכי אחזתיו בטומאתו שבעה דהיינו הליכתו מצורע מוחלט שאחזתיו בטהרתו שבעה דהיינו ז' ימים שסופר לאחר תגלחתו הראשונה והם עמידתו שהוא נכנס לפנים מן החומה אינו דין שאחזתיו בחלוטו שבעה דהיינו הליכתו: א"ל רבי הריני מוסיף על דבריך וכי במה החמירה תורה בימי גמר או בימי ספר ימי גמר הם ימי חלוטו ימי ספר הם ימי ספרו שבין תגלחת לתגלחת: חמורים ימי גמר מימי ספר וכו' ואם לימי ספר הקלים נתת שבעה ק"ו לימי גמר החמורים. אמר לו כ"ש שהוספת. ואין בין דברי ר' עקיבא לדברי מונבז אלא שר' עקיבא היה דן ק"ו מן המוחלט עצמו ומונבז היה דן מוחלט ממוסגר מכל מקום בין לדברי זה בין לדברי זה מימי ספרו הם דנין אותו שבעה ואמר לו מונבז כל שכן שסייעת את דברי והוספת לי ראיות על כך: אמר לו ר' עקיבא כשנתת לימי גמר שבעה והבאת אותם מקל וחומר מימי ספר אף הן עצמן נעשים ימי ספר. ומה טעם דיו לבא מן הדין להיות כנדון ואי אתה רשאי למשכן ולהחמיר עליהם יותר מימי ספרו: ועל כרחיך מיד הוא מביא צפוריו ומגלח ומטהר מן הטומאה החמורה ואחר כך סופר שבעה ושבעה לגמרו ושבעה לספר: הרי שנוספו עוד שבעה על ימי הספר ונמצאו ארבע עשרה נמצאו אלו ואלו ארבע עשרה מק"ו אם לימי ספר הקלים נתת ק"ו לימי גמר האחרונים החמורים והרי נעשים אף הם ימי ספר כדאמרן. ונמצאת מרבה והולך עד עולם שלא יגלח תגלחת שניה ולא יביא קרבנותיו עד עולם. הא מפני הדין הזה צריך לומר ביום טהרתו והובא שלא ישהה:
(א) <b>ולקח </b>למטהר לשם מטהר כלומר כל שהוא מטהר כדמפרש ואזיל בין איש בין אשה בין קטן כולן צריכין טהרה זו מכאן אמרו לקח לאיש כשרות לאשה וכו' כדכתיב למטהר ולא כתי' ולקח המטהר דאי כתב הכי משמע שהמטהר יקח לעצמו ולשמו והשתא דכתיב למטהר משמע לכל מי שהוא מטהר אפי' מזה לזה וקא משמע לן דאין בהן קפידא בשינוי בעלים:
(א) <b>חיות </b>לא שחוטות כלומ' אפי' אותה השחוטה שבמצורע לא יביא אותה כך שחוטה אלא יביא את שתיהן חיות: טהורות לא טמאות טהורות לא טרפות: זה המדרש דלא כר' יצחק דאמר במס' חולין פ' שלוח הקן [קמ.] צפור טהור איקרי צפור טמא לא איקרי. ואיהו מתרץ לה התם ואמ' חיות למעוטי טרפות. טהורות למעוטי צפרי עיר הנדחת ומנהג זה הספר לדרוש דרשות הרבה על מלה אחת ואינן אלא כאסמכתא בעלמא ועיקר הטעם יוצא ממקום אחר וכשבא לידו דבור שיוכל לסמוך ממנו אותו הענין סומך ודורש: אי ארז יכול אפי' טרף פי' עלה של ארז ת"ל עץ ובראשו טרף בא לקיים עץ וארז אי נמי כדי שיהא ראוי להיות ממנו.
(א) <b>שבתי </b>היתה והלכתי אחר ר' טרפון לביתו פי' שבת הראויה לו לדרוש כי היו דורשים לשבתות והלך ליטול רשות מרבי טרפון רבו: ארכה אמה ועבייה רביעי כרע המטה וכו' לא ידעתי זה השיעור מאין הוציאוהו: ואיפשר לומר כי הוא הפחות שבמשמשי כלים והוא כשיעור יד הקרדום. ומדכתי' ביה עץ משמע שהוא למלאכה כדכתי' אם בכלי עץ יד וכו' ומזין ושונין ומשלשין פי' בעץ ארז אחד:
(א) <b>ושני </b>יכול פיקס פי' לשון כיחול ופיקוס: והוא צבע אדום שהנשים צובעות בו דמוני פניהם. מדרש אגדה בבראשי' רבה תאשר זה פקטינס ולמה נקרא שמו תאשור שהוא מאושר מכל מיני ארזים ונראה לי כי הוא העץ שצובעין בו אדום שנקרא בראזיל בלע"ז. יכול יביא צמר הצבוע אדום באותו הפיקס ת"ל תולעת צבע הבא מן התולעת. אי תולעת יכול יביא אחד מן הצבעים בתולעת כגון תכלת הצבע בדם חלזון או בקלא אילן ת"ל ושני פי' המשונה אשר בצבעים ר"ל שאין שבח אחר מגיע לחשיבותו וזהו הנקרא זהורית טובה שצובעין בו קרמזי: יוחנן בן דהבאי אומר ושני תולעת שני שבתולעת פי' אפי' השני שבו כשר שאם צבע בו תחלה בגד או שום דבר ואחר כך הכניס בו צמר לטהר בו את המצורע כשר אעפ"י שאינו מן הכח החזק שבו:
(א) <b>ומנין </b>אם טעמה פסולה ת"ל ושני תולעת ואזוב מה אזוב בתחלתו אף שני תולעת בתחלתו שלא נטעם פי' טעימה היא נסיון שלוקח אדם מעט ומכניס לתוך הצבע לראות אם נתבשל כל צרכו ואותו הנסיון נקרא טעימה: והאי סיפא אתאן לת"ק דקאמר דאפי' לא נצבע באותו הצבע שום דבר לנסיון בעלמא פסול: ובמס' מנחות פ' התכלת [מב:] פליג רבי חנינא בן גמליאל ור' יוחנן בן דהבאי ר' חנינא בן גמליאל סבר לה כת"ק דהיכא דטעמא פסלה ומפיק טעמיה מכליל תכלת דכתיב במעיל דמשמע כל כח התכלת. וכיון דקפיד רחמנא על הצבע של תכלת להביאו בכל כחו הכי נמי אמרינן בתולעת שני כל כח התולעת. ומה תולעת שני דהתם טעמה פסולה אף שני תולעת דהכא נמי טעמה פסולה: ומדתכלת דמעיל טעמה פסלה תכלת דציצית נמי טעמה פסלה דילפינן תכלת מתכלת: ויוחנן בן דהבאי סבר ושני השני שבתולעת משמע והם הני תולעת שני דבגדי כהונה שני שבתולעת ומדתולעת שני טעמה כשרה צבע תכלת דהתם נמי טעמה כשרה. ומדתכלת דהתם טעמה כשרה תכלת דציצית נמי טעמה כשרה. וכליל תכלת של מעיל שיהא כולו תכלת קאמר: ות"ק דהכא מפיק טעמא למצורע מגופיה דמצורע דכתי' ושני תולעת ואזוב כדאמרן:
<h4>פרק א</h4>
(א) <b>אין </b>שתים לכלי חרס לומר שאין שוחטין שתי צפרים לשני מצורעים בכלי חרס אחד ואם נתערבו דמים בדמים פסולין: והדין הוא ומה במקום שלא כשרו משם לשם שאם שחט חטאת של זה לשם בעלים אחרים פסול ואם נתערבו דמים בדמים כשר. דתנן מתן ארבע במתן ארבע ינתנו מתן ארבע כאן שכשרו משם לשם כדאמרינן לעיל לקח לאיש כשרות לאשה אינן דין שיוכשרו לערובי דם בדם ת"ל האחת וכו' מים מכזבים במס' פרה [פ"ח מ"ט] מפרש לה אלו הן המכזבין בפולמוסיות ובשני בצרון. ולא מים פושרין נראה לי אעפ"י שהם חיים גמורים משום דבעינן שיהו בחיותן ואלו כבר נתבשלו מדכתי' ולא יקח ממך בשר מבושל כי אם חי: זו היא שכלי וקבלי מין שלו הן כדאיתא במס' יומא דף ע"ה:
(א) <b>ונותן </b>בשיירי לשון בזנב הלשון דבעינן שיהו באגודה כדכתי' את צפור החיה יקח אותה ואת עץ הארז ואת שני התולעת ואת האזוב וטבל אותם ואת הצפור החיה בדם הצפור וכו' הרי לקיחה לצפור בפני עצמן. ולקיחה לעץ ארז ואזוב ושני תולעת בעצמה: וטבל אותם טבילה אחת לכולן אלמא שלשתן היו באגודה. וצפור לשמה. ומקיף לה ראשי כנפים וראש הזנב של שניה. מקיף סומך כדאמרי' בריאה אין מקיפין מערוגה לערוגה. וכן מצוה לתרום מן המוקף: וסומך אותה להן וטובל אבל לא היתה אגודה עמהם: של שניה של צפור החיה:
(א) <b>דרך </b>הכשרו בפנים בעיף כגון קני זב וזבה ויולדת ומצורע בדלות שאינן באין אלא להכשיר ודרך הכשרו בחוץ בעוף צפרי מצורע: בדם הצפור השחוטה על המים החיים אין כלי חרס על מים חיים פי' משום דכתי' לעיל ושחט את הצפור האחת אל כלי חרס על מים חיים מהאי קרא שישחט את הצפור לכלי חרס ואותו הכלי חרס יעמידנו על מים חיים ואין כאן תערובת דם ומים כלל משום הכי כתב רחמנא האי קרא אחרינא בדם הצפור על המים החיים ולא כלי חרס על המים החיים דבעינן לערבן:
<h4>פרשה ב</h4>
(א) <b>והזה </b>לאחר ידו של מצורע פי' לפי שמצינו טהרתו של מצורע על היד בבהן יד ורגל אף כאן על היד. ויש אומרי' על מצחו מפני שהוא מקום מועד לצרעת כדכתי' והצרעת זרחה במצחו:
(א) <b>וטהרו </b>בדברים הנעשים בגופו עיקר טהרתו תלויה בדברים הנעשים בגופו כגון הזאת דם ומים שכבר אמורה וגלוח האמורה למטה. ופרט לשלוח הצפור וכבוס בגדים שאין מעכבין טהרתו:
(א) <b>אם </b>שלחה וחזרה אל תוך קנו מותרת באכילה שלא אמרה תורה שלח לתקלה וכיון שהיא מותרת לאחרים שאין מכירין בה אף הוא עצמו אשר שלחה מותר בה:
(א) <b>מה </b>בא זה ללמדנו אם ללמד שהיה מטמא בגדים במגע ועל אותם בגדים שנגע אמר הכתוב שיכבס והלא קל וחומר הוא ומה בימי ספרו וכו' מטמא בגדים במגע דהא כתי' ביה נמי וכבס בגדיו וטהר בימי גמרו דהיינו ימי חלוטו לא כל שכן: אם כן למה נאמר וכו' מלטמא משכב ומושב כלומר על משכבו קאמר שיכבס אותם אף על פי שלא נגע: והא דאמרינן הכא שהמצורע מטמא משכב ומושב לא לטמא אדם אלא לטמא אוכלין ומשקין כי היכי דלא תיקשי ההיא דפסחים פ' אלו דברים [סז:] אדרבא זב חמור ממצורע שמטמא משכב ומושב ומטמא כלי חרס בהיסט: מפני שהן שני כבוסי בגדים וכו' כלומר ועדיין למה נאמר בו כבוס בגדים אי לימי ספרו מטמא בגדים קל וחומר בימי גמרו לכך אמר מפני שהם שני כבוסי בגדים:
(א) <b>וגלח </b>את כל שערו יכול אף בית הסתרים וכו' מה תגלחת האחרונה פרט לבית הסתרים דהא כתי' ביה ראשו וזקנו ודרשינן ביה כלל ופרט וכלל וכו' אף תגלחת הראשונה כן. ואי קשיא לך הא דגרסינן לקמן בתגלחת שניה יגלח את כל שערו יכול אף בית הסתרים ת"ל גבות עיניו. אי מה גבות עיניו בנראה ומקום כנוס שער כגון שער שבחזה ושבשוקים ובזרועותיו ומנין כנוס שער ואינו נראה פי' דהיינו בית השחי ובית הערוה פזור שער ונראה פי' שבצלעות ושבכרס פזור שער ואינו נראה שבבית הקמטים שבכרס ושבין פרקי שוקים ת"ל את כל שערו יגלח הרי ריבה הכל ומאי מיעט מיעט שבתוך החוטם מה טעם לפי שאינו מצוי בכל אדם: קשיין אהדדי דהתם אמרינן דאפי' תגלחת שניה דכתיב בה גבות עיניו מרבינן כל בית הסתרים חוץ מה שבתוך החוטם. ועוד תנן בנגעים בא לו להקיף את המצורע מעביר תער על כל בשרו. וקתני סיפא וביום השביעי מגלחו תגלחת שניה כתגלחת ראשונה: לא קשיא הא ר' ישמעאל הא ר' עקיבא ר' ישמעאל דריש כללי ופרטי וממעט כל בית הסתרים בין בתגלחת ראשונה בין בתגלחת שניה דילפי מהדדי כדאמרינן: ור' עקיבא דריש ריבויי ומיעוטי ולא ממעט מיניה אלא שבתוך החוטם בלבד. הילכך הך ברייתא ומתניתין דנגעים ר' עקיבא היא והכי מתרץ להו רב אשי במסכת סוטה פרק היה מביא את מנחתה [טז:]:
(א) <b>יותם </b>לא היה לו לעוזיהו אלא בימי חלוטו מפיק לה מקראי דתניא בסדר עולם בשנת עשרים וז' לירבעם מלך עוזיהו איפשר לומר כן והלא שניהם מלכו כאחד אלא שמלך מלכות מנוגעת הרי שנתנגע בשנת שבע ועשרים למלכות והוא מלך נ"ב שנה נשתיירו לו מנגעו כ"ו שנה מאותה שנה ואילך ויותם לא היה אלא בן כ"ה שנה כשמלך כשמת אביו כדכתיב קרא נמצא שכבר עברה שנה ויותר משנה שנתנגע עוזיהו אביו כשנתעברה אמו ממנו: ואי איפשר שלא היה מוחלט קודם עיבורו של יותם זה היה דעתו של ר' ור' יוסי בר' יהודה סבר איפשר שנת כ"ז נתנגע יום אחד או שני ימים ולא באו עליו סימני טומאה מיד אלא שהסגירוהו שני שבועות ובסוף נולדו לו סימני טומאה והוחלט ואיפשר אמו של יותם מעוזיהו אביו באותו שבוע שני שהוא בתחלת נ"א שנה למלכותו נשארו לו כ"ה לעוזיהו מחלוטו ואילך וכבר נתעברה אמו של יותם שבעת ימים קודם חלוטו ובשנת נ"ב שנה לעוזיהו נכנס בה עוזיהו באותה שנה מקצת ולא השלימה ומלך בה יותם והשלימה ועלתה שנה לזה ולזה: זה דעתו של ר' יוסי בר' יהודה. אי נמי מאן לימא לן דכדין עבד וההיא דאמרינן לעיל והלא שניהם מלכו כאחד מענין המקראות המופרשים במלכים ובדברי הימים תוכל לעמוד עליו דכתיב בעוזיהו הוא בנה את אילת וישיבה ליהודה אחרי שכב המלך עם אבותיו אלא שמלך בחיי אבותיו פי' והוצרך לומר שלא בנאה ושלא השיבה ליהודה אלא משמלך יותם אחרי מיתת אביו וכמה שנים מלך בחיי אביו דבר זה אינו מפורש במקרא אלא ממה שמצינו באמציה אביו שמלך בן תשע שנים ובשנת ארבע עשרה למלכותו נלחם עם יואש מלך ישראל ונתפש אמציה ביד יואש במלחמה וכשראו בני יהודה כי נתפס המלך אמציה המליכו את עוזיהו בנו תחת אביו ובו בפרק מת יואש ומלך ירבעם בנו דכתיב ויחי אמציה אחרי מות יואש חמש עשרה שנה נמצא עוזיה וירבעם מלכו כאחד בשנת ארבע עשרה לאמציה. ועוד כתיב בדברי הימים כולם התייחסו בימי יותם מלך יהודה ובימי ירבעם מלך ישראל: ותניא בסדר עולם איפשר לומר כן כלומר איפשר לומר כי יותם וירבעם מלכו כאחד והלא לסדר המקראות לא נולד יותם אלא לאחר מיתת ירבעם כמה שנים ואף לפי מה שסדרנו כי עוזיהו וירבעם מלכו כאחד עדיין לא מלך יותם אלא לי"ב שנים אחר מיתת ירבעם אלא כל אותם תשע שנים שנתנגע עוזיהו היה יותם בנו שופט את עם הארץ ובאותם השנים היו שוים במלכות יותם וירבעם. ובאותם שנים התייחסו: והא דאמרינן כל אותם שנים שנתנגע עוזיהו היה בנו יותם שופט כל אותם שנים לאו דוקא שהרי משנתנגע עוזיהו נולד יותם:
<h4>פרק ב</h4>
(א) <b>הראש </b>אסור במספרים כמו בתער פי' הראש שבנזיר אסור בכל דבר דכתיב לא יעבור לרבות כל המעבירים: והזקן פי' השחתת הזקן אינה במספרים כבתער הראש מותר בכל אדם שאינו נוהג אלא בנזיר: הא לפי שיש בראש וכו' צריך לומר על תגלחת מצורע בראשו וזקנו שידחה לאו דראשו של נזיר ולאו דהשחתת זקן:
(א) <b>גבות </b>עיניו ולא ריסי עיניו פי' מקרא עסיק בשער העינים ושבריסי עיניו שהן סמוכים לעינים ממש ונקט גבות עיניו ש"מ למעוטי ריסי עיניו. דאי בא ללמד על הכללות שהם במקום כנוס שער ונראה הא שמעינן להו מראשו וזקנו אלא ש"מ למעוטי ריסי העינים הוא דאתא דקאי בעינים וממעט שער העינים כדפרשינן:
(א) <b>וכולם </b>שגלחו שלא בתער וכו' הא פרשי' לעיל בפרשת נתקים:
(א) <b>ומצורע </b>טהרתו תלויה בתגלחתו כדאמרי' וטהרו בדברים הנעשין בגופו:
(א) <b>ושלשה </b>עשרונים סולת למנחה בלולה בשמן לבהמה פירוש מנחת נסכים הבאה עם הזבח. או אינו אלא למנחה פי' מנחה הבאה בפני עצמה. אבל קרבנותיו של מצורע לא בעו נסכים. כשהוא אומרוכו':
(א) <b>ועדיין </b>הדבר צריך כלומר דהאי והעלה את העולה ואת המנחה מאי משמע דעל מנחת נסכים קאמר: אי נמי עולה שאני שהיא באה בנדר ונדבה אבל חטאות ואשמות לא דגבי נסכים לפלא נדר או לנדבה כתי'. כשהוא אומר בפרשת נסכים תעשה על העולה או לזבח על העולה זו עולת מצורע לזבח וכו' ואמרי' במנחות פרק שתי מדות [צא:] איזה דבר שצריך שלשה רבויין הוי אומר זה מצורע ומאי דפרשי' לעיל בעדיין הדבר צריך שעל מנחת נסכים גופיה קאמר לפי הסוגיא שבכאן פי' רש"י: אבל במנחות יש בספרים פי' תקוני בתוך הגמרא כך ועדיין איני יודע אם טעונה נסכים או לא כשהוא אומר ויין לנסך רביעית ההין תעשה על העולה וכו': ואומר אני כי מפרש היה שהכניס פירושו בתוך הגמרא והעביר הלשון העיקר מפני פירושו. או שמא גירסא אחרת היא כי הרבה גירסות מתחלפות מספרא לשאר תוספות ומתוספת' לתוספתא: והסוגיא שבכאן אינה הולכת על אותו הדרך שלא דברה אלא על אותה המנחה אם היא לבהמה או לפני עצמה ולא הזכיר כאן נסכים כלל. ועוד כי מן המקרא הזה אין להוכיח ממנו לחטאת ואשם שיהו טעונים לא מנחה ולא נסכים כמו שפירשתי:
<h4>פרשה ג</h4>
(א) <b>ר' </b>יהודה בן בתירא אומר הרי הוא אומר ואם דל הוא וכו' אף הוא מסור להביא ראיה על המנחה שהיא מנחת נסכים לבהמות של מצורע. הא מה אני מקיים שלשה עשרונים סולת למנחה בלולה לבהמה: ומשום הכי כי מייתי בדלות ולא מייתי אלא חד כבש לא מייתי נמי אלא חד עשרון דאי מנחה הבאה מחמת עצמה היא לא מצינו מנחה מתמעטת בדלות ולא אפילו מדלי דלות:
(א) <b>יכול </b>כשם שטעונין העמדה כך יטענו תנופה כולם ת"ל האיש המטהר איש ולא חטאת ולא עולה ואע"ג דאמרינן לקמן דאפי' איש נמי לא בעי תנופה אפי' הכי איש עושין בו מעשה בידי כהן מה שאין כן בחטאת ועולה ומאי נינהו מתן בהונות ויציקת הראש ומשום הכי כתב רחמנא איש למעוטינהו: וכי ממעט להו ודאי מתנופה קא ממעט להו דאע"ג דעבדי בה מעשה בהן במקום העמדתו בבהונות ובתנוך וביציקת הראש אפי' הכי לא נעביד ביה תנופה וקא ממעט ליה מדכתיב אותו לאשם והניף אשם טעון תנופה ואין איש טעון תנופה:
(א) <b>לפני </b>ה' במזרח לפי שהשכינה במערב. ואי קשיא לך מאי דאמרינן בפ' צו את אהרן בענין הגשת המנחה הקרב אותה בני אהרן לפני ה' אל פני המזבח. אי לפני יכול בדרום ת"ל לפני ה' הא כיצד מגישה בקרן מערבית דרומית אלמא לפני ה' במערב משמע: הא מילתא במנחות מתרץ לה פרק כל המנחות [סא.] דהתם משום (דמטמא) [דמנחה] איקרי חטאת וחטאת טעונה יסוד וקרן דרומית מזרחית אין לו יסוד ומשום הכי מגישה בקרן מערבית דרומית לקיים את שני המקראות לפני ה' במערב ופני המזבח בדרום אבל קרן דרומית מזרחית לא ואע"ג דמזרח קרינא ביה לפני ה' משום דלא הוה ליה יסוד וכיון דמזרח קרינא ביה לפני ה' כל היכי דאיפשר ליה במזרח לא מעייל ליה לגואי במערב. חדא דתפסת מרובה לא תפסת. ועוד דקא בעו למהדר לאחוריה ולאתויי מקום שחיטה לצפון וכל שכן הכא דמצורע דבעי עמידה בהדייהו לא מצי עייל משער ניקנור ולפנים עד דעביד מתן בהונות ותנוך:
<h4>פרק ג</h4>
(א) <b>ת"ל </b>קדש קדשים. ואת דמו יזרוק פי' בפרשת צו את אהרן. וזאת תורת האשם קדש קדשים הוא וכתי' התם ואת דמו יזרוק לרבות כל האשמות ואשם מצורע וכו':
(א) <b>כשהוא </b>אומר לכהן הכהן יקדום כלומר דבר המכשירו לכהן הוא יקדום ומאי ניהו דם הניתן לגבי מזבח שבכל מקום הוא מכשיר את הבשר לכהנים: קדש קדשים לרבות לוג שמן של מצורע פי' שהוא לכהן לאחר מתנות הראש כחטא' ואשם:
(א) <b>ומצורע </b>טובל בלשכת המצורע מפרש במסכת יומא פרק אמר להם הממונה [ל:] משום דמצורע דייש בטומאה ואימור דנגע בטומאה אחר שטבל בשביעי:
(א) <b>יכול </b>על תנוך האזן ממש ת"ל תנוך הא כיצד זה גדר האמצעי פי' הגדר השני הסמוך לגבוה ואיני יודע מאין לו כי נוך לשון גבוה הוא ושמא מוציא אותו מלשון נאספו עלי נכים שפירושו אנשים קשים מאד וכן הגבוה של האזן הוא הקשה שבאזן ואעפ"י שהגדר האמצעי קשה כמותו אי אתה רשאי להורידו למטה אלא על מקום הנראה ראשון הוא נותן. אי נמי אמרינן איבעי האי או האי להכי כתב רחמנא תנוך דמשמע תוך נוך וכך היא מצותו על הגדר האמצעי. וכן על בהן ידו הימנית ועל בהן רגלו הימנית זהו פרק האמצעי שהגודל דומיא דאוזן והכי איתא בפרשת מילואים גבי אהרן ובניו:
(א) <b>מלוג </b>שמן ויצק חסר הלוג עד שלא יצק ימלאנו פי' כיון דדרשינן לעיל הוא פרט לשחסר כל שהו לא סגיא דלא ממלא ליה מיהו כיון דכתיב מלוג השמן ויצק דמשמע אפילו ממקצתו אמרינן שאם נשאר ממנו ישלים עליו ואינו צריך להחליף את כולו לכתחלה ואימתי הוא משלים עליו על שלא יצוק ממנו על כפו דהכי כתיב קרא מלוג השמן ויצק אבל משיצק אם נשפך ממנו כבר נדחה לגמרי: ר' שמעון אומר עד שלא יצק נתן ממנו כלום ימלאנו. קסבר יציקה לא הויה התחלה עד דעביד ויהיב מיניה הזאות. וכי כתיב מלוג השמן קודם וטבל והזה כתי' אבל משטבל והזה ממנו כלום שוב אינו ממלא:
(א) <b>אין </b>לו בהן יד ובהן רגל וכו' רבי שמעון אומר אם נתן על שמאל יצא: נראה לי טעמא דר' שמעון דקסבר דכיון דאין לו בה סימני השמאל נעשה לו ימין כדאמרינן לגבי תפלין באטר שמניח על ימינו שהוא שמאלו. והכא נמי שמאלו נעשה ימין. וטוב מזה שאמרו בפרק נגמר הדין [מה:] דקסברי ר' אליעזר ור' שמעון לא בעינן קרא כדכתיב לעיכובא אלא למצוה דקסברי שני כתובין הבאים כאחד מלמדין וגמרינן מרוצח ומגואל הדם וגו' כדאיתא התם. ור' אליעזר ור' שמעון לא בעינן קרא [כדכתיב] ובהא פליגי דר' אליעזר סבר על מקומו עדיף דהא ידו הימנית הוא ואע"ג דליכא בהן. ור' שמעון סבר שמאל עדיף דהא ידו הימנית היא ומקיים בה מצות בהן: אבל ת"ק סבר בעינן קרא כדכתיב הילכך אין לו טהרה עולמית וזה עיקר. והטעם שבפנים אינו כלום שהרי מ"מ ידו הימנית קיימת היא ואמאי נעשית שמאלו ימין:
(א) <b>ומעלה </b>עליו כאילו לא כפר כפרה גמורה שחסר מצות יציקה ואעפ"י שהן שיירי מצוה. ובמסכת יומא [סא.] מפרש טעמא לר' יוחנן בן נורי משום דכתיב מיתר והנותר משמע לשון מותרות דבר שאינו מן העיקר:
(א) <b>(אלא) </b>מטומאתו [ולא] מזובו שאם היתה לו זיבה בתוך ימי נגעו וכשטהר יביא קרבן על שניהם וקמ"ל שחלה עליו טומאת זיבה על טומאת נגע אעפ"י שהיא חמורה ממנה: וטוב מזה הפירוש כענין שאמרנו בפ' זבים וכי נטהר הזב מזובו ולא מנגעו שאין נגעו מעכבו מספירת זובו. והכא נמי עלה על המטהר מטומאתו יכול הוא ליטהר מנגעו אעפ"י שהוא טמא בזיבה לומר שיעלו לו ימי ספירת נגעו מתוך ימי זיבתו ולכשיטהר יביא קרבנותיו מיד:
(א) <b>והעלה </b>את העולה אעפ"י שקדמה לחטאת והיינו דאמרינן בפסת שני מאי והעלה שכבר העלה כלומר אעפ"י שהעלה אותה כבר. דסד"א זאת תהיה תורת המצורע עיכובא הוא וכסדרן נמי מעכבי קמ"ל דלא מעכבא: והעלה את העולה מלמד שאיברי העולה קודמין לאימורי חטאת פי' מדכתיב בה כפרה בהעלאה דכתיב והעלה את העולה ואת המנחה וכפר משמע כי היכי דכתיב כפרה בחטאת הכי כתיב כפרה בעולה לומר שאינו גומר מעשה חטאת עד שיגמר מעשה עולה: אי נמי דהאי וכפר בתרא נמי אחטאת קאי וה"ק והעלה את העולה והדר וכפר דהיינו חטאת ומאי ניהו אימורין: אמר ר' שמעון למה חטאת דומה וכו' הילכך הדורן הגדול יכנס ראשון אחר הריצוי מיד ומאי ניהו איברי עולה והריצוי כבר נעשה קודם החטאת שהוא מכפר:
<h4>פרשה ד</h4>
(א) <b>אבל </b>עשיר שאמר ערכי עלי ושמע עני ואמר מה שאמר זה עלי נותן ערך עשיר. ורבנן סברי אפילו הכי כי האי גוונא נמי נותן ערך עני דכתיב על פי אשר תשיג יד הנודר והאי נמי נודר הוא ונראה לי כי העשיר שהעריך את עצמו משלים את השאר משלו:
(א) <b>ולקח </b>כבש אחד לאשם בעני ומה ת"ל אחד אלא זה מביא בהשיג יד פי' בדלות ומטמא מקדש מביא בדלות מה מטמא מקדש מביא שנים תחת אחד. שתי תורים חטאת ועולה תחת חטאת כבשה אף זה שהוא עני יביא שתי תורים תחת חטאת של כבשה ויהיו אחד עולה ואחד חטאת והעולה האחרת שהוא מביא תחת הראשונה של שעיר תעשה חובה כמו כן ונמצא מביא שלשה תורים חטאת אחת ושתי עולות: ת"ל כבש אחד אשם אם אינו ענין לאשם שהרי אינו מתחלף בעני תנהו לתורים שלא יביא מהם אלא עולה אחת תחת העולה שבעשירות: אמר לו ר' עקיבא וכו' אף זה יביא כל השג יד. ואם יוכל להביא שני קרבנות בעשירות יביא ת"ל אחד וכו' וערכין שהוא מביא כל השג יד פלוגתא דר' ורבנן היא במס' ערכין פ' אין בערכין [ז:] דתנן היו בידו חמש סלעים ר' מאיר אומר אינו נותן אלא אחד וחכמים אומרים נותן את כולם והא דלא כר' מאיר. פ"א בדברי ר' נחוניא מה מטמא מקדש מביא שנים תחת אחד אף זה יביא שני כבשים תחת אחד של עשירות ויהיה אחד לאשם ואחד לעולה ולכך אמר והעולה תעלה חובה כלומר שהעולה הזו תהא במקום עולה של עשירות: ועולת העוף שהוא מביא לכפלו הוא מביא תחת החטאת שבעשירות מכל מקום כל קרבנותיו של עני כפולין שהרי מצינו כשהוא מביא עוף מביא שתי תורים לכפילה אף כשיביא כבש יביא שני כבשים והכפל יהיה עולה לחובתו: והכי קאמר לו ר' עקיבא מה שהקש' לו: מ"מ הסוגיא השנויה למטה על דרך הטעם של רבי נחוניא היא שנויה דדרשינן לקמן: ושתי תורים או שני בני יונה שנים מביא ואינו מביא ארבע:
(א) <b>והדין </b>הוא זה מביא מהשג יד מה מטמא מקדש מביא שנים תחת אחד וכו': ולא אקשינן הכא מה מטמא מקדש מביא שנים תחת כל כפרתו וכו' כדאקשיה ר' עקיבא לר' נחוניא מאי טעמא דהא סוגייא כולה ר' נחוניא קתני לה. והכי קאמר למדנו לכבש האשם שאינו כפול. ומה טעם מפני שאין האשם מתחלף מעשירות לעניות אבל חטאת ועולה שאם מתחלפין לעוף יביא ארבעה תחת שנים ויהא שלשה עולות וחטאת אחת אבל שתי חטאת לא לפי שאין מוסיפין על החטאת כלום. ת"ל שתי תורים וכו':
(א) <b>את </b>אשר תשיג ידו מה ת"ל שיכול אימתי אני אומר יגמור בעשיר בזמן שהתחיל בעשיר פירוש בזמן שהתחיל כמו כן בעשיר כלומר שיהא עשיר מתחלתו ועד סופו אבל הביא אשמו עני ואח"כ העשיר מניין שיביא בעשיר ת"ל את אשר תשיג ידו כלומר כל מה שתשיג ידו והאי סתמה כולה ר' שמעון היא דאמר אשם לא קבע אלא חטאת קבעה בעשירות ודלות. ופלוגתייהו בכריתות [ט:] ובמשנה נגעים [פי"ד מי"א]:
(א) <b>יכול </b>אפי' הביא קרבנות עני והעשיר יביא קרבן עשיר ת"ל את האחד חטאת ואת האחד עולה שממין חטאת יביא עולה פירוש יכול אפי' הביא עיקר קרבנו עני דהיינו חטאת והעשיר יביא עולת עשיר ת"ל וכו' כיון שהחטאת עוף עולה נמי הויא עוף: על המנחה שתקדום מנחה לחטאת העוף האי קרא בסוף פרשת דלות הוא דכתיב ועשה הכהן את האחד חטאת ואת האחד עולה על המנחה שמע מיניה שכבר קדמה:
(א) <b>יכול </b>אף יולדת שהביאה את קרבנה עניה והעשירה תגמור בעניה ת"ל ואת אשר לא תשיג ידו מיעט ליולדת שאף על פי שהביאה חטאת בשעת עניה כיון שהעשירה בשעת הבאת עולתה תביא אותה בעשירות. ונראה לי הטעם מפני שחטאתה של יולדת אף בעשירות עוף הוא הילכך אין חטאת ראויה לקבעה בעניות לעוף:
(א) <b>א"ר </b>יהודה לפיכך אם פטרה אינו חייב בה פי' אם פטרה בגט קודם הבאת קרבנותיה אינו חייב להביא עליה כלום שכך כותבת לו בשובר כתובתה ואחרן דאית לך עלי מקדמת דנא כלומר יהא תביר וחליף מינך ומאי לפיכך ה"ק כיון דאמרת דבעל חייב להביא קרבנות אשתו כשהיא כותבת לו שובר על כל החוב שיש לה עליו היא כותבת לו והכל נכנס בכלל ואחרן דאית לך עלי. שאלו לא היה בעל חייב עליהם אלא שהוא רוצה מהם כדי להאכילה בזבחים כאדם שרוצה לפטור חבירו מקרבנותיו זה מכיון שאמר הריני מביא עליה אעפ"י שפטרה בגט וכתבה לו שובר אינו פטור מקרבנותיה שאם אינם מכלל חוב כתובתה אלא נדר בפני עצמו הוא ועכשו שאמרנו לה מחוב כתובתה חייב בתנאי בית דין כשאר תנאי כתובתה. ולפיכך הוא מביא עליה קרבן עשיר כי הוא שחייב בקרבנות והרי הוא עשיר: הילכך כי כתבה ליה שובר על כל תנאי כתובתה כתבה ליה. ומאי דפרשינן דבתנאי בית דין הוא חייב עליה בקרבנותיה איתא בבבא מציעא [קד.] דתניא אמר ר' יהודה אדם מביא קרבן עשיר על אשתו וכן הקרבנות שהיא חייבת פי' קודם נישואיה שכן כתב לה אחריות דאית עלך מקדמת דנא עלי. וילפינן מינה התם דר' יהודה היה דורש לשון הדיוט הך גירסא כרבינו חננאל היא:
<h4>פרשה ה</h4>
(א) <b>כי </b>תבאו אל הארץ יכול משבאו לעבר הירדן מיד יהו בתיהם מטמאים בנגעים ת"ל אל הארץ המיוחדת החשובה מכל מארצות וזו היא ארץ ישראל שהיא ארץ זבת חלב ודבש והכי איתא בספרי בפרשת בכורים יכול משבאו לעמון ומואב כדכתיב והוא נלחם במלך מואב הראשון ויקח את כל ארצו מידו ואף היא היתה זבת חלב ודבש. ואני תמיה מה כבשו ישראל מארץ בני עמון והלא חשבון ובנותיה מארץ מואב היו וכן מצינו בימי יפתח שאמר לו מלך בני עמון כי לקח ישראל את ארצו בעלותם ממצרים ועתה השיבה אתהן: ואיפשר כי מואב ובני עמון מפני שהיו אחים מלך אחד מולך עליהם ופעמים שהיה המלך ממואב ופעמים שהיה המלך מבני עמון: ובימי סיחון היה מלך ממואב ונלחם עם סיחון ולקח מידו את חשבון ואת כל גבולה שהיו למואב ולבני עמון. ובימי יפתח היה המלך מבני עמון והיה תובע את ארצו ואת ארץ מואב מיד יפתח וזהו שאמרו עמון ומואב טהרו בסיחון:
(א) <b>לאחוזה </b>עד שיכבשו כלומר לאחוזה ומשמע עד שיכבשו שאינו מקפיד אלא על הכיבוש לפי שכיון שכבשוה מיד היתה אחוזתם: ומניין אתה אומר כבשו ולא חלקו וכו':
(א) <b>פרט </b>לנגעי אונסין מפרש בהוריות [י.] פרט לנגעי רוחות ולנגעי כשפים אבל אונסין אחרים כגון מחמת מלחת או מחמת דברים אחרים המזיקין את האבנים כדאמרינן לעיל בתחלת נגעים לא אם אמרת בזבים שלא טמא בהם אונסין תאמר בנגעים שטמא בהם אונסין: ובאסדא רפסודות והן חבילה של קורות זו בזו ובאות על פני המים. אסדא לשון סדנא כדאמרינן נגדא בסדנא יתיב מדויל ידיה משתלם: ולהביא בית הבנוי על העצים ועל העמודים שהרי בית ארץ הוא:
(א) <b>ואין </b>ירושלם מטמאה בנגעים לפי שלא נתחלקה לשבטים:
(א) <b>אפילו </b>חבילי עצים אפי' חבילי קנים אעפ"י שאין מקבלין טומאה. אמר ר' שמעון עסק הוא לפנוי נראה לי דר' שמעון כר' יהודה סבירא ליה ולפרושי טעמא דר' יהודה אתא כלומר שלא אמרה תורה ופנו את הבית אלא להתעסק בפנוי ושמא בין כך ובין כך ילך לו הנגע מן הביא או יכהה מירקרק או מאדמדם לשאר מראה ירוק ואדום על ידי תשובתו של בעל הבית. אמר ר' מאיר וכי מה מטמא וכו' ר' מאיר לית ליה דר' יהודה ולא דר' שמעון. ולא ימתין לו הכהן לחבילי עצים וחבילי קנים ולא לכל דבר שאינו מקבל טומאה אלא לכלים המקבלים טומאה: אם כן חסה תורה על ממון הבזוי פי' שלא לאבדו מיד כי כלי חרס כיון שנטמא מיד הוא אבוד לטהרות. וא"ת הרי ביתו ממון החביב ולא חסה עליו התורה לנתצו התם לאחר שלש שבועות הוא. וכיון שהיה לו לחזור בתשובה ולא חזר ינתץ את ביתו אבל טומאת כלי חרס אם אינו ממתין לפנוי יהא אבוד והתורה חסה עליו שמא יחזור בו:
(א) <b>ואח"כ </b>אחרים כיוצא בהם כלומר כמו שממתינין לזה כך ממתינין לחתן ולרגל. וכבר דריש ר' יהודה מדרש זה מביום הראות בו יש יום שאתה רואה וכו' אלא שאותו המדרש נדרש לנגעי גופו וזה נדרש לנגעי ביתו שכשם שממתינין לגופו בחתן וברגל כך ממתינין לנגעי ביתו ולרגל ומשניהם נלמוד לנגעים:
<h4>פרשה ו</h4>
(א) <b>ומראיהן </b>שפל מן הקיר אפי' על אבן אחת מן הקיר דריש דהוה ליה למיכתב בקיר אלא מן הקיר אפי' על אבן אחת מן הקיר:
<h4>פרק ד</h4>
(א) <b>כותל </b>הסמוך לאויר פירוש לאויר חצר חבירו:
(א) <b>והשליכו </b>אתהן אל מחוץ לעיר אתהן מחוץ לכל העיר ואין אדם מחוץ לכל העיר אלא חוץ לכל עיירות המוקפות חומה. עיר משמע כל עיר לבד מערי הפרזי: אל מקום טמא שיהא מקומן טמא פי' שמטמאות באהל כדדרשינן באדם. מושבו שיהא מושבו טמא: ר' יהודה אומר לרבות את הנטול כלומר אפי' נטלו ממקום השלכתו יהא המקום טמא וגזירת הכתוב הוא שיהא מקומם טמא:
(א) <b>אי </b>עפר יכול את הנושר מאליו כגון שהוא מכה במקום זה ועפר נושר מאליו ממקום אחר: ת"ל אשר הקצו כלומר אותו בלבד הנופל מתחת הקרדום. ולא את הצרורות של אבן אעפ"י שיוצאות מתחת ידו דעפר אמר רחמנא ולא צרורות: פירוש אחר אי עפר יכול הנושר פי' שנשר קודם לכן ת"ל אשר הקצו אותו שנשר בשעת קציעה:
(א) <b>קורדימים </b>עשוין כעין טבלאות והן של חרס:
(א) <b>אפי' </b>מדד פי' בערוך קווזות אדמה ובלשון ישמעאל מדד:
<h4>פרשה ז</h4>
(א) <b>הנח </b>לו אין זה מקומו כלומר אינו מדבר אחר חליצה וקצוע כמו שנראה לך אלא בפושה בתוך שבוע שני הוא מדבר כמו שאנו עתידין לומר: והטעם שאילו נאמר אינו נותץ אלא הפושה אחר חליצה וקצוע לא היה צריך לומר שהרי כתי' ואם ישוב הנגע ופרח דמשמע דחזר ופשה: אי נמי דילפינן צרעת ממארת דבתים מצרעת ממארת דבגדים מה להלן עשה עומד בשני כפושה בשני וכו' כדאית' לקמן:
(א) <b>הן </b>אם הקל בפושה בראשון פי' ודי לו בחליצה וקצוע שהרי הקל בעומד בו ודי לו בהסגר נקל בפושה בשני שהרי החמיר בעומד בו שאפילו עומד צריך חליצה וקצוע והאיך יהיה הפושה כעומד: זו היא שיבה זו היא ביאה פי' ילפינן ובא מושב מה שיבה האמורה למעלה חולץ וקוצה וטח וכו'.
(א) <b>ת"ל </b>ואם בוא יבוא במה פושה מדבר אם בפושה ראשון הרי כבר אמור וכו' אומר אני כי סירכא דמלת' נקט ואתא דבלאו הכי בפושה לא איפשר לאוקומי' כלל דהא כתי' בהדיא ואם בא יבוא וראה והנה לא פשה הנגע בבית אלא שבא בסוף שבוע ראשון ובסוף שבוע שני ומצאו עומד: נראה לי דמדכתי' ואם בוא יבא משמע בביאה ראשונה ובביאה שניה. ואם לא פשה אלא שתי ביאות הללו מה יעשה הריני דן וכו' ויהיה עומד כפושה בתמי'. אף ביאה האמורה למטה חולץ וקוצה וטח וכו': ופשטיה דקרא לפום מדרשיה הכי הוא. ואם בוא יבא הכהן וראה והנה לא פשה הנגע בשתי שבועות. אי נמי אחרי הטוח את הבית ולא רוזר בו הנגע וטהר את הבית כי נרפא הנגע. וההוא ונתץ את הבית דכתי' אחר ובא הכהן וראה והנה פשה הנגע לאו על ההוא פשיון קאי כפום משמעותיה אלא על החוזר אחר חליצה וקצוע הנזכר למעלה מזה. וכבר אמרנו כי [ובא] הכהן [וראה] והנה פשה אין כאן מקומו שלא היה ראוי להפסיק בין הכתוב העליון לונתץ הבית: וכללא דמילת' אין נתיצה אלא לאחר חליצה וקצוע וטיחה והסגר שבוע שלישי:
(א) <b>ומנין </b>לכהה בשני והולך לו שהוא קולפו וטעון צפרים ת"ל ולקח לחטא את הבית הרי כאן בית אחר פי' דהוה ליה למכתב ולקח לחטאתו אלא לרבות בית אחר שלא נעשו בו כל הדינין האמורים למעלה וקאמר טעון צפרים. וכיון דכתבי' רחמנ' בתר תרי שבועות שמעינן דכהה והולך לו בשני הוא דטעון צפרים אבל כהה והולך לו בראשון אינו טעון צפרים מיהו קליפה מיהא בעי. ונפקא לן מדכתיב אחרי הטוח הבית וטהר משמע דאין טהרה אלא לאחר טיחה ואין טיחה אלא לאחר קיצוע דהיינו קליפה. וטיחה אחר קיצוע משמע  בין קיצוע לאחר חליצה וקיצוע בלא חליצה לפי שאי איפשר לקיצוע בלי חליצה ואי איפשר לחליצה בלא קיצוע שכיון שטעון חליצה החמורה כל שכן שהוא טעון קצוע וטיחה הקלים: מכאן אמרו עשרה בתים הן וכו' פי' בתים שנגמר דינם או לטומאה או לטהרה קא חשיב. הלכך כהה והולך לו דשבוע ראשון ושבוע שני הרי כאן ארבעה שנגמרין לטהרה שתים מהן בקליפה וטיחה ושתים בקליפה וטיחה וצפרים: השלש זוגות האחרונות יש בכל אחת מהן אחת שנגמרה לטומאה והיינו חזר נותץ. ואחת שנגמרה לטהרה והיינו לא חזר טעון צפרים: אבל חולץ וקוצה וטח שהן קודם הנתיצה אינם מן החשבון לפי שלא נגמר דינם לא לטומאה ולא לטהרה:
<h4>פרק ה</h4>
(א) <b>ר' </b>ישמעאל אומר ארבעה אחת לכל פיאה ופיאה פירוש לכל רוח ורוח כדכתי' ולפאת ים ולפאת צפון: ור' ישמעאל ור' עקיבא לטעמייהו דפליגי לעיל במגע דר' ישמעאל סבר אפילו על אבן אחת טמא ור' עקיבא סבר בעינן על שתי אבנים ולתרוייהו בעינן שיהו כל הארבע קירות ראוין לנגע הילכך לר' ישמעאל צריך שיהו בבית ארבעה אבנים ולר' עקיבא צריך שיהו בו שמונה אבנים:
(א) <b>אבניו </b>שלו עציו שלו מלמד שגורר ומוציא פי' גורר במגרה לפי שאינו נותץ אלא חלקו ומניח חלק חבירו: אבניו כל אבנים שנבנו עמו פי' מדלא כתיב ונתץ את האבנים כדכתיב בחליצה ש"מ כל אבניו קאמר: ומאי דקאמר שנבנו עמו למעוטי אותם שהכנים לו משנבנה כדאיתא בסמוך אבניו ולא אבנים שהכניס לו משנבנה: קשיא לי הא דתנן במשנת נגעים בית שלא היו בו אבנים ועצים ונראה בו נגע ואחר כך הביא בו אבנים ועצים ועפר טהור טעמא דהכניסם בו משנראה בו נגע אבל קודם שנראה בו נגע אעפ"י שכבר נבנה טמא: ואומר אני דלענין איטמא בנגע כיון דבשעת הנגע היו בו אבנים ועצים ועפר טמא מיהו כי (לא) אתו לידי נתיצה אינו נותץ אלא אותם האבנים והעצים שהכניס בו בשעת בנין וטעמא דמילתא דכתיב ונתץ את הבית את אבניו ואת עציו אבני הבית משמע אותם שהן עיקרו של בית ומאי נינהו אותן שנבנו עמו: עפר והוציא אל מחוץ למחנה ולא עפר המתכות שלו הא נמי משום הכי משמע ליה עפר שהוא עיקרו של בית ולא עפר שנתך ממנו מאליו כבר קודם נתיצה אלא אותו שנשר בשעת נתיצה: גם זה יש לפרשו כעין שפירשנו למעלה שהעפר הנתך מאליו שלא מחמת המכה אעפ"י שנושר בשעת נתיצה אינו צריך להוציא אל מחוץ למחנה וטעמא מאי משום דכתי' ונתץ על העצים ועל האבנים ועל העפר משמע אותם הנושרים מחמת נתיצה. והוא הדין לאותן שהכניס לו משנבנה שאינו צריך נתיצה דהא כתיב עפר הבית. והכי אמרינן עפר כל עפר שנבנה עמו: אם נאמר בחליצה למה נאמר בנתיצה ואם נאמר בנתיצה למה נאמר בחליצה: נראה לי דעל עפר קאמר דאי על עצים הנהו ודאי בחליצה ליתנהו כלל. ואי על האבנים אי לא כתיבא חליצה מהיכא אתיא. ואי לא כתיבה נתיצה מהיכא אתיא נתיצה לעצים דהא (איתנהו) [ליתנהו] בחליצה:וכיון דלא סגייא ליה דלא למכתב נתיצה בשביל עצים היכי מכתבא בלא נתיצת הבית אלא על כרחך על עפר לחודה קאמר דכיון דכתביה בחליצה למה ליה למהדריה בנתיצה. ממילא ילפינן ליה מחליצה מה להלן עפר עם אבנים אף כאן עפר עם אבנים. ומה התם ממעטינן עפר הנושר אף כאן נמי ממעטינן: וכיון דחד נינהו למה ליה למכתבינהו בתרויהו. הדר אמר לפי שיש בחליצה וכו'. האבן שבזוית כל רוח נקרא זוית:
(א) <b>ימי </b>הסגיר אותו ולא ימים שקלף את נגעו פי' שאם קלף את נגעו בתוך ימי הסגרו והשליכו לחוץ הנכנס לתוכו אעפ"י שעבר עליו בלאו כמי שקצץ את בהרתו דהכי דרשינן בספרי בפרשת השמר בנגע הצרעת. אין לי אלא מתוך החלט מתוך הסגר מנין ת"ל כאשר צויתים. ואעפ"י שעבר עליו בלאו בקליפת הנגע אפי' הכי הבא אל תוכו לא קנסו בו. כי בטומאה שבאדם גופיה שקצץ בהרתו קנסו טומאה בגופיה. אבל ביתו אנוס הוא: ואי קנסינן ביה טומאה השתא מטמו אינשי טובא דלא פשעו ביה דכל דעייל מיטמא ואע"ג דלא עבד בה מידי ומשום הכי מוקמינן לה אדאורייתא: או יכול שאני מוציא את המוחלט שקלף את נגעו מוחלט הוא הנגמר דינו לחליצה אם קלף אותם האבנים והשליך מקום הנגע בחוץ עדיין הבית טמא שהרי כל אותם האבנים שהיה בהן הנגע טמאות והעפר שבסביבותיהם טמא. וכתיב והשליכו אותם אל מקום טמא שיהא מקומם טמא: עוד נראה לי שאעפ"י שקלף את נגעו והבא לתוכו אינו טמא מ"מ לא ניצל מהסגרו עד שישלים כל השבעה: וקרוב אני לומר שכל טומאתו עליו חוץ מן הבא אל הבית שאינו מטמא אלא לענין הסגר וחליצת אבנים והעפר ואם חזר בה הנגע לאחר חליצה דינה שוה למי שלא נקלף לנתיצה ולכל דבר: ואם ישאל השואל והלא אמרנו בנגעי טומאת אדם שהתולש סימני טומאה מתוך נגעו תוך ימי הסגרו שהוא טהור. התם סימני טומאה קאמר שעדיין לא התחילה טומאתו הילכך דינו כמי שלא בא אצל כהן אבל אם קצץ בהרתו בתוך ימי הסגרו טמא טומאת הסגרו לעולם על שיולד לו נגע אחר ויטהר ממנו לר' אליעזר. או עד שתפרח בכולו לרבנן וטעמא דמילת' דאמרינן אי הוה נגע קיים דילמא אתיליד ביה מחיה או שער לבן. וראיה לדבר דתנן במשנת נגעים התולש סימני טומאה [והכוה] את המחיה עובר בלא תעשה ולטהר עד שלא בא אצל כהן טהור ולאחר חלוטו טמא: אמר ר' עקיבא שאלתי את רבן גמליאל ולר' יהושע בהולכין [לנדבת] בתוך הסגרו מהו אמרו לו לא שמענו וכו'. מאימתי הוא טהרתו ר' אליעזר אומר כשיולד לו נגע אחר ויטהר ממנו. וחכמים אומרים עד שתפרח בכולו או עד שתתמעט בהרתו מכגריס: מי שהיתה בו בהרת ונקצצה טהורה קצצה מתכוין ר' אליעזר אומר כשיולד לו נגע אחר ויטהר ממנו. וחכמים אומרים עד שתפרח בכולו הני תרי פסקי פסקא קמיית' בתולש סימני טומאה מתוך נגעו שהוא מוחלט. ובתריית' על כרחיך בקוצץ בהרתו תוך ימי הסגרו היא דאי עד שלא בא אצל כהן אפי' תלש סימני טומאה נמי טהור כדאמרן. ואי בבהרת שפשתה והוחלטה תרי למה לי במוחלט אלא ש"מ בתוך הסגרו היא וקמיית' להודיעך כחו דר' אליעזר דאפי' במוחלט נמי מיקל ובתרייתא לרבנן דאפי' במוסגר נמי מחמרי' הילכך בבית נמי אמרינן כי האי גוונא:
(א) <b>אין </b>לי אלא אוכל שוכב מנין ת"ל והשוכב בבית וכו' אין לי אלא אוכל ושוכב פי' עדיין אני אומר שהשוכב מוסף על האוכל כלומר שהאוכל צריך שיהא שוכב שצריך כבוס בגדים תלמוד לומר יכבס בגדיו ריבה פי' ואם השוכב היה מוסף על האוכל לא היה לו לכתוב אלא כבוס בגדים אחד לשניהם והאוכל והשוכב בבית יכבס בגדיו אלא מדכתי' וכבס בגדיו ש"מ או האי או האי קאמר. ומדאתרבי אכילה בלא שכיבה או שכיבה בלא אכילה לכיבוס בגדים (הם) [גם]הכי איתרבי שוהה אעפ"י שאינו לא אוכל ולא שוכב דמאי אולמא דאכילה או שכיבה לחודה משהיה:
(א) ואם סופנו לרבות האוכל אעפ"י שאינו שוכב מה ת"ל האוכל והשוכב כלומר למה הוצרכו שניהם לומר והלא כח אחד לשניהם והיו למדין זה מזה אלא ליתן שיעור לאוכל כדי שיאכל שוכב פי' שלא תאמר אכילה האמורה בכל מקום בכזית והאיך נמי אם שהה כדי אכילת כזית יהא טעון כבוס לכך נאמר והאוכל והשוכב אכילה שצריכה שכיבה פי' היסבה ואי זו זו אכילת פרס שיעור ארבעה ביצים. והכי איתא בעירובין פרק כיצד משתתפין בתחומין [פג.]: פת חטים ולא פת שעורים מיסב ואוכלה בליפתן. אני אומר דכל אלו למעט בשיעור ומפיק להו משוכב דבעינן שיעור אכילה דרך הנאה כדי שיאכלנו מהרה כל כבוס בגדים האמור בתורה להחמיר ובזה להקל אפי' לבוש עשרה וכו' פי' הנושא את הנבלה ואוכל את נבלת עוף טהור וכיוצא בהם שטעון כיבוס בגדים נאמרו להחמיר על הבגדים לומר שמקבלין טומאה להיות ראשונים מפני חיבוריהן וכאן נאמרו להקל מפני כי חיבוריהן שאם לא היה לובשן אלא שיכניסם עמו על כתפו יהיו טמאין מיד וכשהוא לובשן אינו מיטמאין עד שישהה כדי אכילת פרס ואפי' לבוש עשרה סבניקין ועטוף עשרה פליונות: שהייתי סבור לומר כיון שאינן צורך לבישתו אותם שהם יתירים עליו נחשוב אותם כאילו הן על כתפו ויהיו טמאים מיד אפי' הכי אינם טמאים עד שישהה. הרי חיבורו גרמה להם טהרה. סבניקין הוא סבנית' האמורה במסכת שבת פרק חבית [קמז:]:
(א) <b>יכול </b>יהו הבהמה והגוי מצילין בגדים שעליהם בבית המנוגע פי' מליטמא מיד ת"ל יכבס בגדיו מי שטעון כבוס צריך שהיה מי שאינו טעון כבוס אינו צריך שהיה. ושאינו טעון כבוס הוא כגון בהמה וגוי שאינם מוזהרין על הטומאת כלל אינו צריך שהיה והם טהורים והבגדים טמאים מיד. מכאן אמרו וכו' על ר' יהודה קאמר דאיהו יליף טעמ' מבהמה וגוי:
(א) <b>צפור </b>שחייה חוץ לכל העיר ואיזו זו דרור: יש מפרשי' שהוא שלו כמו שאמרנו באדם ואותו השלו אינו מצוי ביישוב כלל ולכך נקרא דרור שאין יד אדם מושלת עליו כמו שהיא מושלת על שאר עופות לפי שאין מקננין בטפוחים ובבורות ובמגדלות. ולזה הפי' לא סביר' ליה כר' ישמעאל דאמר למה נקרא שמו צפור דרור שדרה בבית כבשדה. ויש שחייה חוץ לכל העיר זהו צפור דרור שדרה בבית כבשדה ומפני שהיא מביאה מזונות מן החוץ ואינה אוכלת כלום מכל מה שבבתים ושבחצרות ומפני כך היא דרה בבית בלי פחד כבשוק ולזה הפי' אין זה שלו:
(א) <b>להורות </b>מלמד שאינו רואה את הנגעים עד שיורנו: וכן גרסינן בחגיגה ירושלמי פר' אין דורשין אמר רב אין אדם רשאי לומר דבר בנגע הצרעת אלא אם כן ראה או שימש: כיצד הוא עושה בתחלה רבו פותח לו ראשי פסוקים ומסכים: למדנו שאעפ"י שהוא תלמיד ותיק ויודע ומבין את הכל דמדעתו אינו רשאי לעשות בהם מעשה אלא על ידי פתיחת רבו: ומפיק טעמי' הכא מדכתיב להורות עד שיורנו רבו:
<h3>מצורע פרשת זבים</h3>
<h4>פרשה א</h4>
(א) <b>איש </b>אין לי אלא איש מנין לרבות את האשה ואת הקטן. אשה אעפ"י שכתובה בפרשת זבה וכל דיניה. יש דינין הרבה שלא נתפרשו בה כגון הסיטות מגופה בין ממשכבה ומושבה ורוקה ומי רגלים שלה וזובה שיהו טמאין ומרכבה כמו כן אינו מפורש בה והיסט כלי חרס ומדף שעליה ולכך הוצרכו לרבות את האשה:
(א) <b>יכול </b>אפי' זב מ"מ יהא טמא פירוש אם יזוב חוטמו או פיו: מה זבה במקום שהיא מטמאה בטומאה קלה פירוש כגון. פולטת ומשמשת מטמאה בטומאה חמורה דכתיב ואיש אשר ישכב את אשה דוה את מקורה הערה ואין נקרא מקור אלא אותו מקום אף זב וכו':
(א) <b>משנזקק </b>לזיבה אין בודקין אותו פירוש משראה שתים שלא מחמת אונס בשלישית אין בודקין אותו לקרבן הואיל ויש עליו כל טומאת זב למשכבות ומושבות ולספורת שבעה. אנסו וספקו ושכבת זרעו טמאים במשא שרגלים לדבר שמחמת הזיבה הם הואיל וכבר הוא זב גמור: ספקו מפרש במסכת נזיר פרק הגוים אין להם נזירות [סו.] אמר רבא לא תימא ספק חזא ספק לא חזא אלא ודאי חזא. ספק מחמת שכבת זרע ספק מחמת ראיה וכיון דנזקק לטומאה ספקו טמא דאילו מעיקר' תלינן בשכבת זרע כדתנן פ' זבים בפ' שני הרואה קרי אינו מטמא בזיבה מעת לעת ר' יוסי אומ' יומו:
(א) <b>יכול </b>הדם היוצא מן האמה של זב יהא טמא פי' הדם עצמו: יכול יהא טמא כזובו ורוקו ומי רגליו ת"ל הוא וכו' ולקמן קא בעי על הדם כולו אם יהא טמא עליו כמי שראה זיבה אם לאו. והאי אודם נמי דם וקא ממעט ליה מטומאתו טומאת ראיה בלובן ולא באודם. ובדין הוא דאתיא איבעי ליה למיתני ברישא דלבתר דאמעיט דם מטומאת עצמו דאפי' ברוקו ומימי רגליו נמי לא הוי בו למאי אצטריך למימר דלא גרים ליה טומאה בזיבה אלא איידי דגבי טומאת הזוב עצמו וטומאת רוקו ומימי רגליו קא מרבינן להו מוזאת קאמר נמי דדם היוצא מן האמה לא מטמא ואפי' כרוקו ומי רגליו לא הוי: ובמס' נדה פ' דם הנדה [נו.] מפרש מה ראוי לרבות מי רגליו מוזאת ולמעט דם היוצא מן האמה מהוא איפוך אנא וקאמר התם דומיא דרוק מה רוק מתעגל ויוצא וחוזר ונבלע דהיינו מי רגלים שהן מתעגלין סביב לבית יציאתן בשעה שהן צריכין לצאת וכשרוצה להעמיד את עצמו ולשהות את נקביו חוזרין ונבלעין במקומן ולאפוקי דם האמה שאינו מתעגל אלא ראשון ראשון מטפטף ויוצא. ולאפוקי נמי חלב האשה שאעפ"י שהוא מתעגל אינו חוזר ונבלע: ודם היוצא מן האמה שהוא טהור יש מי שאומר טהור מטומאה חמורה. אבל מטמא טומאת משקין לית ליה לא לטמא את האוכלין ולא להכשיר את הזרעים מאי טעמא בעינן דם חללים וליכא: והכי איתא במס' נדה פ' כל היד [יט:] בענין דם הירוק. ואפי' ר' מאיר דאמר התם אם אינו מטמא משום כתם מטמא משום משקה להכשיר את הזרעים וקאמ' להו לרבנן אלפוה בגזירה שוה דכתי' שלחיך פרדס רמונים וכתי' ושולח מים על פני חוצות: הני מילי בדם האשה דבאשה קא מיירי קרא אבל בדם איש לא דבעינן דם חללים. ואם מגפתו הוא דהויא דם חללים דמה לי קטילה כוליה מה לי קטליה פלגא אבל האי לאו דם חללים הוא כלל:
<h4>פרק א</h4>
(א) <b>זב </b>שאינו מטמא את שבועל פי' אינו מטמא את בועלו אלא שדברו חכמים בלשון נקיה ולא רצה להזכיר בו בועלו לפי שאין דרך האיש ליבעל והכי איתא לקמן בפרשת זבה:
(א) <b>אין </b>לי אלא גדולות קטנות מנין ת"ל תהיה אפי' כ"ש. או החתים אפי' כל שהוא פי' אין לי אלא גדולות דמסתמא בגדולות קא מיירי. אלא אם כן ריבה את הקטנות. האי גדולות דקתני הכא לא ידענא מאי שיעורייהו דאי אמרת כמגדיון כדאמרי' לקמן האי מהי תיתי בשלמא לבתר דקיימ' לן דשלש קטנות מטמו ליה אזול בהו רבנן בתר סברא ואמרו דאינה הפסקה אלא אם כן שהה ביניהם כדי טבילה וספוג בין כל אחת ואחת דהיינו דם בשתי טבילות ושני ספוגין לשלשתן. והראיות עצמן אין להם שיעור דאפי' במשהו מטמאין ושיעור הגדולה נמי שמטמאה בשלש קטנות הויא נמי כי האי שיעור': אלא השתא דקימא לן דשלש קטנות מטמו ליה שלש גדולות מאי שיעורייהו. ונראה לי כי גדולות דהכא כחתימת פי האמה הן מדכתיב החתים והאי דקא מרבה מהחתים אפי' כ"ש לאו מהחתים מרבה אלא מדכתיב או החתים או לרבות. והחתים עצמו הא דרשינן ליה במס' נדה פ' יוצא דופן [מג:] לח מטמא יבש אינו מטמא. ושמעת מינה דרבוייא דמשהו לאו מהחתים נפקא לן אלא מאו. ויש ספרים שאין כתוב בהן החתים אפי' כל שהוא אלא תהיה אפילו כל שהו. ולנסחא זו או החתים כוליה אתא לההיא דרשא במסכת נדה: פירוש אחר אין לי אלא גדולות קטנות מנין. גדולות מדכתי' זובו רר וכל דבר שזב מאליו יש בו הרבה שהמשהו אינו זב אלא עומד כמשקה טופח. ורר נמי לשון זיבה הוא כדכתיב ויורד רירו אל זקנו. והאי להאי פירושא שיעורא דגדולות כדי שיזובו וזהו העיקר: ואם נאמרו גדולות למה נאמרו קטנות פי' מאחר שאמרה תורה בראיות גדולות שמטמאות אותו למה חזרה ואמרה שהקטנות יטמאו אותו ועכשיו דברי תורה סותרין זה את זה שאילו אמרה על הקטנות שהן מטמאות לא היה צריך לומר על הגדולות שהרי יש בכלל מאתים מנה ולמה הזכירה ראיות גדולות כלל א"כ משמע דבא למעט את הקטנות: חזר ואמר לא הוזכרו גדולות לגופן אלא לומר שאפי' אחת גדולה מטמאה כשלש קטנות וההפסקה שביניהם שהן כשיעור שתי טבילות ושתי ספוגין וכאן ראו חכמים לומר שכיון שישהה כדי לטהר מן הראייה דהיינו טבילת סיפוגה שדרך הטובל להיות מסתפג באלונתית ואם שהה כך אחר הראיה הראשונה היא שנעקרה ולא נתמרקה לצאת אלא בסירוגין ודבר זה אינה ראיה מפורשת מן התורה אלא מכיון שאמרה תורה דבעינן הפסקין ביניהם שהרי הצריכתו שלש אזול רבנן בתר סברא ואמרינן דאינה הפסקה אלא א"כ שהה כדי טהרת ראיות וסיפוגה הצריך לה: והצריכה תורה את הגדולות שאפי' אחת מרובה כגון השלש עם אויריהן הצריכים להם לטומאה הרי היא מטמאה כשלש:
(א) <b>ר' </b>אמר למה הדבר דומה לחבל של מאה אמה וכו' פי' לא בא אלא לפרש על הקטנות עצמן שאמרנו שהן מטמאות עם הפסקן ואמר שצריך לאותם שיהו משולשין שלא תאמר אם שהה מתחלת הראשונה עד סוף השלישית כמגדיון לשילוח שיהא טמא ואעפ"י שלא הפסיק בין הראשונה לשניה או בין השניה לשלישית כדי טבילה וספוג אלא אינו טמא אלא א"כ היתה ההפסקה שוה ביניהם ולא נתמעטה מכדי טבילה וסיפוגה: ומנא אמינא לה דבעינן הפסק כדי טבילה וסיפוג בין כל אחת ואחת דתנן במס' זבים פ"ק ראה אחת והפסיק כדי טבילה וסיפוג ואח"כ ראה שתים או אחת מרובה כשתים והפסיק כדי טבילה וסיפוג ואח"כ ראה אחת הרי זה זב גמור: ראה אחת מרובה כשלש שהן כמגדיון לשילוח שהן כשתי טבילות ושני סיפוגין הרי זה זב גמור:
<h4>פרק ב</h4>
(א) <b>דיני </b>המשכב הקלסתר ארבעה קבין שהן קטנים שאינן מחזיקין אלא ארבעה קבין ותולין אותה לבהמה בראשה ואוכלת ממנה כשהיא מהלכת או כשהיא דשה ומפני שהוא עומד כנגד פניה נקרא קלסתר: הכריתית סאה והחמת שבעה קבין. כריתית וחמת של עור הם אלא שהחמת מפשיטין אותו לפניו ומקצעין ממנו הידים והרגלים ואחר כך תופרין אותו מלמעלה ומלמטה ומאמצעיתו הוא פתוח והוא שנקרא מלט"ש בלע"ז: והחמת מפני שהוא שלם מחזיק קב יותר מן הכריתית והוא את הלח: והכריתית את היבש. וכל אלו מטמאין במשכב הזב אעפ"י שאינן מיוחדים לשכיבה בלבד: מה טעם מפני שמשמשין שכיבה עם מלאכתן פי' כשהוא מגיע למלון הוא מריק את שקו ותרמילו וחמתו ושוכב עליו ואם הוצרך ליישן בדרך נוטלו מעל החמור ומניחו תחתיו וישן עליהם אף כשהן מלאים. אבל סדור ודף של נחתומין אעפ"י שאדם יושב עליהם בדרך אקראי בעלמא אין דרכן בכך מפני הנקיות: סדור ודף שניהם עשויים להניח עליהם את הלחם אלא על האחד נותנין אותו קודם שיאפה ועל האחר משיאפה. ועריבה גדולה שהנדות רוחצות בתוכה כלי גללים וכלי אבנים וכלי אדמה אעפ"י שייחדן לישיבה טהורין שלא אמרה תורה דטמאים אלא כלי עץ או בגד או עור או שק או כלי חרס או כלי מתכת. ובשאר טומאות דכתיבי כלי עץ גבי שק בעינן שיהא לו בית קבול דומיא דשק שהוא כלי תשמיש כמותו: אבל לענין משכב ומושב דלא פרט בהו שק אלא כלי סתם אעפ"י שאין לו בית קיבול טמא אלא שיהא מיוחד לשכיבה וישיבה. ואי קשיא לך והלא הזב מטמא על גבי אבן מוסמא והיכי אמרי התם דכלי אבנים טהורים: לא קשיא מידי שאין האבן עצמה מטמא אלא הכלים שתחתיה המיוחדין לשכיבה מיטמאין ומטמאין את האדם במגע ובמשא כאילו שכב עליהם ממש: תיבת הבלנין בעלי המרחץ נותנין תיבה בבית שלפני המרחץ ונוקבין בה נקב אחד מלמעלה ודרך הנקב כל הבא לרחוץ נותן שם פרוטות ולא יפתחו אותה אלא פעם אחת בשנה והיא עשויה לישב עליה הבאין למרחץ. ותיבה שפתחה מצדה אדם יושב עליה מלמעלה ומשתמשין בה מן הצד ולכך עושין פתחה מן הצד כדי שלא ימנע ישיבתה את תשמישה. ועריבה משני לוגין עד תשעה קבין שנסדקה שאינו יכול לרחוץ בה רגלו אחת טמאה מדרס ולפי שנסדקה שאינה ראויה לתשמיש אחר הוא כופה אותה על פיה ומייחדה לישיבה: ואם היתה פחותה משני לוגין אינה ראויה לישיבה. ואם היתה גדולה יותר מתשעה קבין אעפ"י שנסדקה אינו מייחדה לישיבה אלא ממעטה ומתקנה לתשמישה:
(א) <b>יכול </b>אפי' כפה סאה וכו' ת"ל אשר ישכב ואשר ישב פי' אשר שכב ואשר ישב לא נאמר אלא אשר ישכב ואשר ישב משמע תמיד ישכב עליו ותמיד ישב עליו ולא שאומרים עמוד מעליו ונעשה מלאכתנו:
(א) <b>או </b>יכול שאני מוציא תיבת הבלנין ותיבה אשר פתחה מצדה יש לה. מלאכה אחרת חוץ משכיבה וישיבה ופעמים שאומרין לו עמוד ונעשה מלאכתנו ת"ל כל כלי ריבה: ומה ראית מפני שאלו משמשין לישיבה עם מלאכתן ואין אומרי' לו עמוד ונעשה מלאכתנו לפי שיכול לישב בה ולהשתמש בה תשמישה גם כן יחד:
(א) <b>נתלה </b>כעין התולה עצמו בבית הכסא: נשען ובלבד שישען רובו עליו כדאמרינן לקמן:
(א) <b>ושאמרו </b>הזב שמת מטמא במשא עד שימוק הבשר מפרש לה במסכת נדה פרק בתרא [סט:] מאי במשא אבן מוסמא דאי במשא ממש אטו מת בעלמא מי לא מטמא במשא והלא אף הרקב שלו מטמא במשא ממש אלא מאי במשא אבן מוסמא. והאי נושא על האבן ותחתיה משכבות ומושבות טמאים טומאה חמורה בזב שמת מדברי סופרים מפרש לה התם גזרה שמא יתעלף ויהיו סבורין שמת ועדיין לא מת:
<h4>פרשה ב</h4>
(א) <b>משכב </b>במשכבו אם נשבר טהור. פי' למה לי למכתב ואיש אשר יגע במשכבו אלא במשכבו שהוא כעין מושבו הא אם נשבר אחר שכיבתו שאינו ראוי לשכיבה טהור מן המדרס במשכבו:
(א) <b>ולא </b>בחבל היוצא מן המטה פחות מחמשה או יותר מעשרה מפרש טעמא במס' כלים פי"ט שבו קושרין את הפסחי' ומשלשלין את המטות פי' לפחות מחמשה אינו ראוי לכך ויותר מעשרה אינו צריך לכך:
(א) <b>לא </b>בנימין היוצאין מן הקשר פי' ראש החבל היוצא מן הקשרי של מטה שמתירין אותו כדי להדקו ולהתירו באותו היוצא ועד שלש אצבעות הוא צורך הקשר. אבל חוץ לשלש אינו צורך:
(א) <b>במשכבו </b>ולא הגזול יש מפרשים אפי' משכב המיוחד כגון כר וכסת וגזלו ושכב עליו אינו טמא מדרס משום דבעינן משכבו. ודמיא האי מילתא להא דאמרינן לעיל ולא שאומרים לו עמוד ונעשה מלאכתנו וזה כיון שאינו שלו ואינו שאול למשכבו הרי אומר לו עומד ונעשה מלאכתנו לפי שאין הבעלים מתייאשין ממנו ואם יתבענו בבית דין צריך להחזירו לבעלים בעינו ולא נפטר ממנו בחזרת דמים והם ב"ד אומרי' לו עמוד ויעשה זה מלאכתו בו אבל [גנוב] טמא שסתם גניבה יאוש בעלים ונפטר ממנו בדמים. ויש מפרשים משכבו ולא הגזול כשייחד הכלי שלו לישיבה הוא טמא מדרס אבל אם גזלו וייחדו לישיבה אינו טמא מדרס לפי שאינו שלו ואין המחשבה שלו מחשבה: ודמיא להא דאמרינן עורות של בעל הבית מחשבה מטמאתן ושל עבדן אין מחשבה מטמאתן ושל גזלן אין מחשבה מטמאתן וכו' אבל משכב המיוחד בין שלו בין של אחרים אם ישב עליו טמא מדרס:
(א) <b>יכבס </b>בגדיו אף הציפה פי' אפי' ציפי צמר שעליו יהיו טעונים כבוס ת"ל בגד או בגד יכול בגד גדול לבן המטמא בזב והמטמא בנגעים פי' דלגבי משכב של זב בעינן שלשה על שלשה ולמושב טפח על טפח מה שאין כן בשאר טמאות דשלש על שלש נמי מטמאים הרי בגד גדול בעינן לזב ולבן בעינן לנגעים כדאמרינן לעיל בפ' נגעים דבגד צבוע לא מטמא. והכא נמי הנוגע בזב לא מטמא בגדים אלא אותם שהם ראויים ליטמא בשניהם הילכך בעינן לבן ושיהא בו שלש על שלש אבל אם יהא פחות משלשה אעפ"י שהוא לבן או אם היה צבוע אעפ"י שיש בו שלשה יהא טהור: שביס של שבכה הארוג הקצר שהאשה מחברת עם השבכה שבראשה שאוחזת בו את ראשה. וגנגילין פי' אזור קטן. מנין לעשות שאר כלים שעליו בשעת מגעו כבגדים שיהיו כולם טמאים ת"ל וטמא יכול יטמא אדם וכלים בשעת מגעו כזב או כמשכב הזב ת"ל וכו': וליכא למימר הכא מה ראית לרבות שאר כלים ולמעט כלי חרס משום דשאר כלים מרבה טומאת' (אבל) אצל זב היכא דאחדינהו לישיבה מה שאין כן בכלי חרס דמדרס כלי חרס טהור ואדם נמי מגופיה דקרא ממעט לי דהא כתיב בגד כלאים [בגד] אין אדם לא. ושאר כלים הרי הן כבגדים:
<h4>פרק ג</h4>
(א) <b>מקום </b>שהזב יושב ומטמא ישב הטהור ויטמא פי' כשם שהזב מטמא משכבות ומושבות אפי' תחת אבן מוסמא כך אם היה משכבו של זב תחת אבן מוסמא וישב הטהור עליה יהא טמא אף על פי שלא נגע במשכב. והא דכת' רחמנא ואיש אשר יגע במשכבו. והנושא אותם דאלמא בעינן מגע או משא לטמא בגדים הני מילי היכי דלא ישב עליו אבל היכא דישב עליו מטמא בגדים אעפ"י שלא נגע ולא הסיט: ובפרשת זבה מפרש לקמן דבעינן נמי שינשא רובו של טהור עליו כי היכי דבעינן רובו של זב על המשכב והמושב וזהו נישא דאמרינן בסמוך שהטהור נישא על המשכב מטמא בגדים כעין נושא:
(א) <b>מרכב </b>חלק מגעו ממש או אדם הנוגע בו אינו מטמא בגדים והנושאו מטמא בגדים:
(א) <b>אם </b>כדרך שלא ירדה עליו טומאה פי' למרכב יצאה ממנו לאחרים פי' כנושא שהוא לא קבל הטומאה אלא ברכיבה: כדרך שירדה עליו טומאה דהיינו ברכיבה ואפי' עשרה מרכבות זו על גב זו ואפי' על אבן מוסמא: אינו דין שתצא ממנו טומאה לאחרים פי' כשרכב הטהור על המרכב הזב ואפי' בעשרה מרכבות זו על גב זו: לאו מה לי להחמירב מרכב הנישא פי' לטמא את נושאו לטמא בגדים שהרי החמיר הכתוב בזב הנישא שהמשכב שהוא נישא עליו מטמא אדם לטמא בגדים: נחמיר במרכב הנושא שהרי היקל בזב הנושא פי' כי משאו של זב אינו מטמא אדם. וכיון שמצינו שהיקל בטומאה המסיטה אף מרכבו המסיט למי. לא יטמא אדם אלא אם כן נגע בו:
(א) <b>הא </b>מה אני מקיים או בעצם אדם האמור בפר' זאת חוקת זה אבר הפורש מן החי מפרק לפרק כלומר אבר שלם עם הבשר שלו:
(א) <b>אם </b>נאמר בזב למה נאמר במשכב וכו' פי' כיון שנאמר ואיש אשר יגע במשכבו יכבס בגדיו למה הוצרך לומר בבשר הזב יכבס בגדיו: וכן אם נאמר בזב למה הוצרך לומר במשכב. רוקו כיחו וניעו והרי כולן יוצאין דרך הפה אלא כיחו נתלש מן הריאה בכח השעול: ניעו נתלש מן הגרגרת שלא מכח שעול אלא על ידי הרגשת כיחוך הגרון: רירו הוא היוצא מאליו מן הפה שלא על ידי הרגשה והוא כמו מים כדכתיב רר בשרו. וכתיב ויורד רירו על זקנו: רוקו הוא המתקבץ מן החיך על ידי הרגשת החיך והלשון ויש בו מעט לשלשת:
(א) <b>יכול </b>אפילו רכב על המשכב ועל המושב פי' יהא לו מושב שאם רכב על המשכב והמושב מגעו שוה למשאו ועיקר מרכב הוא העשוי לרכיבה ולסבלון אחר כדאיתא בשלש עשרה מדות. והיינו דאמרינן בעירובין פר' בכל מערבין [כז.] האי מרכב היכי דמי אי דיתיב עליה היינו מושב פי' אי דרגיל למיתב עליה בלא סבלון אחר היינו מושב: אוציא את אלו פי' מתורת מרכב ולא אוציא את האוכף ת"ל המרכב מרכב מיוחד פי' מרכב הידוע לרכיבה ולסבלון אחר: יצא האוכף והוא המרדעת הקטן שנותנין תחת העץ שנקרא תופית של חמור והוא כעין מלבוש לחמור והוא ראוי לישיבה בלא סבלון אחר ואם רכב עליו טמא מושבו. ונראה לי שני ענייני מרדעת העבה נקרא מרדעת והוא רחב כרחב של חמור והוא כעין מלבוש לחמור והאוכף אינו עבה כמותו ואינו רחב כמוהו אלא כעין לבד הוא והוא נקרא שונצילה בלע"ז ועליו התופית עומד שהוא של עץ והוא צורך התופית שאין התופית מתיישב על גב החמור זולתו ועמו הוא הולך ובא ובין לרכיבה בין למשא:
(א) <b>ואיזהו </b>מרכב המיוחד לרכיבה זרז האשקלוני והוא אותו העץ שחובקין על הבהמה למעלה מן האוכף כדי לשאת עליו משאוי שלא ינתק המשא את האוכף וגם רוכב עליו לאחר פריקת המשא ופעמי' על גבי המשוי: זרז כמו ויחבוש את חמורו דמתרגמינן וזרז ית חמריה: מדוכה המדית גם הוא למעלה מן האוכף אלא שזה עשוי כמין מדוכה שכשרוכב מכניס בית מושבו לתוכו ושוקיו הולכין על צואר הבהמה והמשוי הולך על צידי הבהמה וכן עושין במדי: ועביט של גמל גם הוא כעין מדוכה אלא שהמדוכה בית קבולו למעלה והעביט בית קבולו למטה. שהחטוטרת של גמל נכנס לתוכו. והעביט משוה את גבו כדי לשאת עליו משוי גדול ולרכוב עליו שני אנשים: וטיפטו של סוס משונה מכל אלו. הטפיט הזה איני מוגף אלא מעט והוא מאחריו ומחברין בו בגד עבה שיקרא טפיט בלע"ז ולכך נקרא טפיטן. והטעם לכל אלו שאין להם טומאת מושב אעפ"י שיושב עליהם בשעת רכיבה מפני שהם עשויין לסבלון אחר כדאיתא בשלש עשרה מדות. כלומר עיקר עשייתן גם לשאת עליהם משוי הוא כי המרדעת שהוא של בגד הוא עשוי לישיבת אדם. אבל של העץ שחובשין עליו הוא עשוי גם לסבלון אחר כדי להציל המרדעת והוא הנקרא גבא דאוכפא בלשון הגמרא ובלשון המשנה תפיס. נ"א תפות כדאיתא בעירובין פרק בכל מערבין [כז.] והוא עשוי לאוכף של חמור: והא דאמרינן בבבא בתרא פרק המוכר את הספינה [עח.] אבל באוכף ובמרדעת דברי הכל (מ"ש מן) [מכורין] דמשמע דאוכף ומרדעת בין לרכיבה בין למשוי הן עשויין התם אוכף עם התופית שלו קאמר שנותנין המשא על התופית בלא אוכף ואינו ראוי לרכיבה כלל. ונראה שהוא כעין של בוצרים שנקרא קנציל בלע"ז והיינו דתנן במשנת כלים פרק כ"ג תופית של חמור שהוא יושב עליה טהורה שנה בה את הנקבים או שפרצן זה אל תוך זה טמאה פי' אם ישב עליה שלא על גבי החמור ולא על ידי משוי טהורה מכלום לפי שאינה ראויה לכך והרי היא כמי שכפה סאה וישב עליה שאומרים לו עמוד ונעשה בו מלאכה אחרת אבל אם שנה בה את הנקבים שכבר בטלה היא ממלאכת החמור וישב עליה טמאה דהרי יחדה לישיבה וטמאה מושב: ולשון תופית לא ידעתי מהו ושמא הוא נקרא על שם הדפוס שבו ונכנסה התי"ו תחת הדלת: ר' יוסי אומר טפוטן של סוס טמא מושב מפני שעומד עליו בקומפון פי' טפיטן של סוס סבר ר' יוסי לאו למשוי עביד אלא לרכוב עליו עם השריון וכלי זיין בשעה שמשחקין בקומפון קאמפו בלע"ז הילכך מטמא מושב. אבל אוכף של נקה טמא מושב פי' לדברי הכל הוא ואפילו אותו התחוס של עץ הנקרא גבא דאוכפא אפי' הוא טמא מושב מפני שכורכין עליו בגדי צמר ועורות כדי שיהו רכים לישיבה ועיקר עשייתן של אלו אינן אלא לישיבה שחובשין אותו על הפרדות ההולכת לאט ורוכבין עליהן בעלי הנאות והנשים:
<h4>פרק ד</h4>
(א) <b>כל </b>הנוגע בכל אשר יהיה תחתיו תחתיו של זב פי' דהיינו מרכב יכול תחתיו של מרכב פי' שהמרכב גם הוא מטמא אחרים לטמא אדם או כלים: והדין הוא ומה זב החמור לא טמא כלי שטף אלא במגע פי' אינו מטמא כלי שטף אלא במגע עצמו אבל מגעו אינו מטמא כלי שטף תולדת מרכב הקל לא כל שכן שלא יהא מגעו מטמא כלי שטף אלא במגע עצמו שהוא אב. וא"ת מנין לנו שדבר הכתוב בכלי שטף שמא לא דבר הכתוב אלא באוכלין ומשקין ואפילו מגעו של מרכב יטמא אותם הא לאו מילתא היא דהא כתיב ביה יטמא עד הערב ואי באוכלין ומשקין אינן יוצאין מידי טומאה לעולם:
<h4>פרשה ג</h4>
(א) <b>וכל </b>אשר יגע בו הזב וידיו לא שטף במים עכשיו הוא מדבר בהיסיטו של זב לפי שמגעו הרי כבר אמור והנוגע בבשר הזב יכבס בגדיו אלא הרי הוא מדבר במי שהזב מסיטו שהוא מטמא לטמא בגדים והכי איתא במסכת נדה [מג.] ועלה קא דרשינן הכא בו ולא בצואה שעל בשרו ולא בקלקולין שעליו פירוש שאם הסיטו על ידי צואה אינו טמא. וכי האי גוונא נמי ממעטינן לבית הסתרים שלו במסכת נדה דאמר ריש לקיש קנה בקומטו של זב והסיט בו את הטהור טהור דלהכי אפקיה רחמנא להאי היסיט בלשון נגיעה למימר דהאי היסט שהטמא היסט את הטהור ונגיעה כידיו מה ידיו בגלוי אף האי נמי בגלוי: ואע"ג דהסיט אחר שהטהור מסיט את הטומאה אפילו בבית הסתרים דהא קא מסייע ליה אפילו הכי האי הסיט דהכא לא מטמא מבית הסתרים וצואה שעל בשרו נמי דומיא דבית הסתרים היא דלא מטמא:
(א) <b>אם</b> הנוגע בו מטמא בגדיו שהן כלי שטף. אלא אוכלין ומשקין וכלי שטף במשמע פי' אדם הנוגע בו מטמא בגדיו שהן כלי שטף. אלא [אלו] אוכלין ומשקין וכלי שטף שעל גבי הזב פי' אעפ"י שאינו נוגע בו אלא שניסט הכלי עליו טמא לטמא אוכלין ומשקין. והאי דקאמר אוכלין ומשקין שעל גבי הזב לאו משום דכתיבי בהאי קרא קאמר אלא מק"ו קא מפיק להו שאם כלי עץ מטמא בהיסיטו ליטמא אוכלין ומשקין מידת ק"ו לאוכלין ומשקין הניסטין על הזב שיהו טמאין:
(א) <b>הדין </b>הוא ומה במקום שעושה תחתיו משכב לטמא אדם ובגדים לא עשה תחתיו מדף פי' שאם שכב על כרים שאינן ראויין למשכב אם לא נגע בהן טהורים לפי שאין הזב מטמא בהיסיטו אלא אם כן ניסט על המשכב. והמשכב והמושב והאדם כדכתיבי קראי משכב ומושב בהדיא כתיבי אדם נמי כדכתיב והנושא אותם יכבס בגדיו אלמא באדם קא מיירי והנך דכתב בהו רחמנא מיטמו ואינך לא מיטמו: והא מילתא מיפרש' במסכת זבין במתניתין בהדיא דתנן כל הנישא על גבי הזב טמא וכל שהזב נישא עליו טהור חוץ מן הראוי למשכב ולמושב האדם: מקום שלא עשה על גביו משכב אינו דין שלא נעשה על גביו מדף פירוש ואעפ"י שהאדם הניסט על גבי הזב טמא ומטמא בגדים כדכתי' ואיש אשר יגע בו הזב וידיו לא שטף במים וכבס בגדיו ורחץ ואוקימנא בהיסיטו של זב אפי' הכי איבעי לן למימר דשאני אדם משאר כלים דהא שני לן בגויה כשהוא מסיט את הטמא כדאמרינן במשנת זבים משום הכי אצטריך קרא וכל כלי עץ וכו':
(א) <b>ק"ו </b>שיעשה על גביו משכב פי' שאם היו עליו משכבות ומושבות יטמאו אדם לטמא בגדים השאר כלים עושים טומאת מדף פי' טומאה קלה לטמא אוכלין ומשקין דכתיב ורדף אותם קול עלה נדף:
<h4>פרק ה</h4>
(א) <b>וספר </b>לו לעצמו פירוש דלא בעינן ספורים בפנינו ומאי בפנינו דאפי' בפני עצמו נמי לא בעינן אלא שאם בדק תחלה וסוף ושאר הימים לא בדק הרי זה בחזקת טהור וזהו לעצמו כלומר שלא הרגיש בעצמו זיבה שאם הרגיש ולא בדק אין כאן ספירה:
(א) <b>שתהא </b>טהרתו טהרה שלא תהא טומאה מפסקת ביניהם: היקש כבוס בגדיו לרחיצת גופו מה רחיצת גופו בנקיות פי' בנקיות גופו שלא יהא דבר חוצץ בינו ובין המים דהא כתיב בשרו במים אף כבוס בגדיו בנקיות הבגדים:
(א) <b>וטהר </b>מלטמא כלי חרס בהיסט פי' כיון שטבל שוב אינו מטמא כלי חרס בהיסט ואעפ"י שראה זיבה בו ביום שהוא סותר את שלפניו אם הסיט כלי חרס בין טבילה לראייה סותר את הכל ומטמא אותו. ונראה לי טעמא דמילתא משום דהיסט כלי חרס חמור הוא ולא משכחת ליה בשאר טומאות חוץ מן הזב שכל הטומאות המסיטות טהורות חוץ מן הזב: וכלי חרס המסיט את הזב נמי טהור אעפ"י שיטהרו לישיבה ואדם שמסיט את הזב או את הנבלה או את מי חטאת והמרכב טמא ואלו כלי חרס טהור בכלן נמצא הסיטו של כלי חרס חמור משל אדם ועוד דאדם מטמא במגע מגבו וכלי חרס לא מטמא מגבו הילכך כיון דהוא חמור מכולהו שדינן מיעוטא עילויה: ולאו מילתא היא דא"כ כלים שעל גבי הזב נמי איבעי ליה למעוטי דאיירי עלייהו בסמוך: ק"ו דבן עזאי מפורש הוא שכבר פירשו ר' יוסי הגלילי: ולד טומאה קל היינו בגדים המטמאין בשרץ: בולד טומאה קל היינו בגדים בשרץ ואינם שוים לטמא בשרץ שהוא אב הטומאה קל ואעפ"י כן עשה את ולד הטומאה קל דהיינו כלי חרס בשרץ. בולד טומאה קל דהיינו באדם בשרץ שהן שוין ליטמא במגע שרץ: מקום שעשה ולד טומאה חמור דהיינו בגדים המטמאין בזב וכו'. אינו דין שנעשה כלי חרס בזב ואם האדם מטמא למפרע מן הזב למה לא יטמא כלי חרס למפרע בהיסט מן הזב לכך נאמר וטהר:
(א) <b>יקח </b>לו לעצמו פי' לאותה הזיבה לעצמה שאם הפרישן לזיבתו הראשונה לא יביאם לזיבתו השניה כדאמרינן בחטאת חלב שאם הפרישה על חלב שאכל אמש לא יביאנה על חלב שיאכל היום. ואע"ג דלגבי זיבה מקילין טובא דתנן האשה שיש עליה חמש לידות ודאות חמש זיבות ודאות מביאה קרבן אחת ואוכלת בזבחים ואין השאר עליה חובה. הני מילי כשהפרישה קרבן אחד על כולם. אבל אם הפרישתו על זיבה אחת אין לה רשות לשנותה לזיבה אחרת ואם שנתה לא כפרה כדאמרינן לגבי חטאת חלב שאם הפריש בהמה על חלב והביא על דם הרי זה לא מעל ולא כפר והוא הדין מחלב לחלב:
(א) <b>ומנין </b>שאם הפרישם הוא יהא הפרשו הפרש ת"ל אחד חטאת ואחד עולה. והביא אותם אל הכהן פי' במצורע הוא ובדלות דשמיעת קול ובטוי שפתים וטומאת מקדש וקדשיו. ובמסכת יומא [מא.] ובכריתות [כח:] רב חסדא מפיק טעמא להפריש בעלים מדכתיב ביולדת ולקחה שתי תורים או שני בני יונה אחד לעולה ואחד לחטאת ואפשר דרב חסדא הא אתא לאשמועינן דכל הפרשת כהן לאו הפרשה היא וכל הפרשת בעלים לאו הפרשה היא אלא הפרשת כהן בשעת עשייה והפרשת בעלים בשעת לקיחה וההוא ודאי לא נפקא לן אלא מיולדת:
<h4>פרק ו</h4>
(א) <b>ואיש </b>כי תצא ממנו שכבת זרע כתוב בנסחאות שכבת זרע פרט למערה וקשיא לי טובא מה טיבו אצל בעל קרי שהרי בעל קרי בין משמש בין אינו משמש טמא ואפי' ישן וכל שכן אם הערה באשה וראה קרי שהוא טמא. ונראה לי כי עיקרו למטה בענין משמשת דכתיב ואשה אשר ישכב איש אותה שכבת זרע ורחצו במים וטמאו עד הערב והתם ודאי אצטריך שלא תאמר משמש ומשמשת טמאים ואעפ"י שלא הזריעו קמ"ל שכבת זרע פרט למערה. וא"ת משמש ורואה קרי תרתי למה לי והלא מן הקרי לבדו בלא שמוש הוא טמא. התם משום אשה אצטריך שהרי האשה אעפ"י ששכב עמה האיש שכבת זרע מבית הסתרים היא מטמאה שכך היא גזרת מלך ולהכי איצטריך למכתב משמשת. ועיקר זאת הדרשא במשמשת היא: ונעתקה לרואה קרי על ידי שיבוש הספרים והמעתיקים: מים שכל גופו עולה בהם וכמה הם אמה על אמה ברום שלש אמות: והא דקיימא לן דגבהו של אדם ארבע אמות ההיא בפשוט ידים ורגלים כשהוא פושט זה זרועו למעלה מראשו ופושט כמו כן אצבעות רגליו למטה אז הם ארבע אמות: ודבר ידוע הוא זה והכי איתא בערובין [מח.] גופו שלש אמה לפשוט ידים ורגלים והא דבעו רבנן ארבע אמות להנצל מהיזק ראייה התם לרווחא דמילתא הוא דעבדי משום דאיכא אינשי אריכי: אי נמי זמנין דמנחי מידי תותייהו וקא חזו בחצר:
(א) <b>ומנין </b>לעשות שאר כלים כבגד ועור [נאמר בגד ועור] בשרץ ונאמר בגד ועור בשכבת זרע וכו' מאי ואם נפשך לומר. נראה לי משום דאיכא למימר ההוא וכל בגד לאיתויי שלשה על שלשה בבגד וכל עור לאיתויי אהלים של עורות אעפ"י שאינו עשוי לקבלה כדדרשינן ליה בנגעים מכל אשר יעשה העור למלאכה: אי נמי משום דקשיא ליה מת יוכיח דכתיב ביה וכל בגד וכל כלי עור ואפי' הכי כתב רחמנא שאר כלים כדכתיב וכל מעשה עזים וכל כלי עץ תתחטאו: וכלי מתכות נמי כתיבי התם וכלי חרס כתיב נמי בפ' זאת חוקת התורה אלמא כל בגד וכל עור לא משמע לאיתויי שאר כלים ומשום הכי איצטריך גזרה שוה:
(א) <b>מה </b>שכבת זרע אמור למטה במשמשת כברייתו פי' שלא נשתנה ולא הסריח: מכאן אמרו הפולטת שכבת זרע ביום השלישי טהורה: קשיא לי והא במסכת שבת מוהיו נכונים לשלשת ימים מייתי לה ואיכא למימר דעיקרא דמילתא ודאי מהכא ילפי לה דשכבת זרע שהסריח טהור. דאי מהתם הוה אמינא מעלה בעלמא קאמר רחמנא כי היכי דלא ליתו לידי הרהור וטומאה כדאשכחן בפרשת מילואים ובפרשת יום הכפורים ובפרשת פרה שהן מעלה בעלמא אלא השתא דילפינן מהכא דשכבת זרע שהסריח טהור אמרינן דהתם נמי משום הכי בעי שלשת ימים לפרישת אשה משום פולטת ומשלשה ימים ואילך טהורה שכבר הסריח. ר' ישמעאל אומר פעמים שהם ארבע עונות פעמי' שהן חמש פעמים שהן שש ר' עקיבא אומר לעולם חמש ואם יצאה מקצת עונה ראשונה משלימין לה מעונה ששית פלוגתיהו דהני תנאי מפרש לה. במסכת שבת פרק אמר ר' עקיבא [פו.] ור' אלעזר בן עזריה סבר בחמשה עבוד פרישה סמוך לערב אשתכח דלא הוו אלא שתי עונות שלימות יום ששי ולילו ומקצת עונה ראשונה של יום החמישי אבל ליל שבת אינו מן החשבון שאלו היה מן החשבון נמצאו מקצתן הולכין לטבילה ביום שבת בשחרית ומקצתם הולכים לקבל תורה לפי שאותם ששמשו סמוך לפרישה לא היו טובלים עד יום שבת שאינם יכולים עוד לבא לידי טומאה ואותם שלא שמשו ביום הפרישה היו יכולים לטבול בליל שבת וראויין לקבל תורה בשחרית מפני כך הוצרכו למלאת חשבונם קודם ליל שבת כדי שיטבלו כולם בלילה ויהיו ראויים למחר לקבל תורה: ור' ישמעאל סבר ברביעי עבוד פרישה סמוך לערב והיה מהם מי ששימש כל אותו יום רביעי לא ששימש ליל רביעי והיה להם חמש עונות עד ליל שבת והיה מהם מי ששימש בתחלת ליל רביעי והיו לו שש עונות עד ליל שבת. מ"מ אין פחות מארבעה עונות והפולטת מד' עונות שלימות ואילך טהורה: ור' עקיבא סבר לעולם חמש דקסבר בהשכמה של יום ד' עבוד פרישה והיינו חמש עונות שלימות עד ליל שבת ואם יצאה מקצת עונה ראשונה משלימין אותה מעונה ששית פי' לאו על מתן תורה קאי אלא ה"ק כל מי ששמשה בחצי הלילה ופלטה בתחלת עונה ששית טמאה אלא א"כ פלטה בחצי עונה ששית דקסבר ה' עונות בעינן שלימות מעת לעת:
(א) <b>אותה </b>פרט לכלה דברי ר' יהודה מפרש לה ביבמות פרק ארבעה אחים [לז] קסבר לפי שאין אשה מתעברת מביאה ראשונה ובעינן שכבת זרע הראוי לזרע: ומפרש לה התם לדעת ר' יהודה דשלא כדרכה והעראה משכבת זרע נפקא ואותה פרט לכלה:
(א) <b>ורחצו </b>במים וכו' הקיש רחיצתה לרחיצתו מה רחיצתו בנקיות בלא חציצה דהא כתיב לעיל ברואה קרי ורחץ בשרו במים שלא יהא דבר חוצץ בין בשרו למים אף רחיצתה נמי בנקיות וכו' ומה רחיצתו בארבעים סאה וכו' ומה רחיצתו פרט לבית הסתרים כדכתיב וידיו לא שטף פי' בידיו הוא דבעי שטיפה אבל בית הסתרים לא:
(א) <b>אם </b>לענין נוגע בשכבת זרע וסמיך ליה או איש אשר יגע בכל שרץ טמא ודרשינן מהתם נוגע בשכבת זרע כדאיתא בדוכתיה:
<h4>פרשה ד</h4>
(א) <b>נדה </b>שבעת ימים תהיה בנדתה ולא בזיבתה כל שבעה פי' כדדרשינן לקמן שהנדה אינה טובלת ביום שביעי עד הלילה אבל הזבה טובלת ביום ז':
(א) <b>יכול </b>בין סמוכים בין מפוזרים ת"ל תהיה הויתן אחת תהיה: וכבר פירשתי פרשה זו בפרשת יולדת פירוש מרווח:
(א) <b>יכול </b>לא יהא הנוגע בה מטמא בגדים דהא לא כתיב יכבס כדכתיב בנוגע בבשר הזב: הן אם מטמאה משכב לטמא אדם לטמא בגדים. היא עצמה לא תטמא אדם לטמא בגדים וכו' לא אם אמרת בזב שאינו מטמא אדם לטמא אדם ממקום אחר תאמר בנדה שמטמאה אדם לטמא אדם ממקום אחר פי' על ידי ביאה שהבועל נדה מטמא [אדם] וכלי חרס כדאית' לקמן:
(א) <b>אם </b>על המשכב הוא עד שינשא רובו עליו פי' שאין הטהור מקבל טומאה מן המשכב עד שינשא רובו של טהור עליו: והני מילי בשאינו נוגע במשכב אלא שהוא נישא עליו כדאמרי' לעיל גבי זב שאפי' משכב התחתון יהא טמא והטהור ישב על העליון מיטמא כאילו נגע בו והכי איתא לעיל מקום שהזב יושב ומטמא ישב הטהור ויטמא והתם הוא דבעינן עד שינשא רובו עליו או על מקצתו כלומר לא בעינן שישב הזב על רובו של כלי אלא אפי' ישב על מקצתו טמא הכלי מיהו בעינן רובו של זב וטעמא דמילתא משום דלגבי אדם המיטמא מן המשכב כתיב ואם על המשכב הוא ומשמע כולו או רובו אבל לגבי המשכב המיטמא כתי' עליו דכתי' אשר היא יושבת עליו משמע אפי' על מקצתו ולעיל נמי בזב דרשינן כי האי גוונא אשר ישכב עליו ואשר ישב עליו עד שינשא רובו עליו: נראה לי דמדכתיב בזב אשר ישכב עליו הזב כולו או רובו מכאן אמרו רוב טמא על הטהור או על מקצתו אחד זב ואחד משכב טמא פי' בין שיהיה הטמא זב ובין שיהא משכב הזב כיון שרוב הטהור נישא עליו טמא: והאי טהור באדם בלחוד קא מיירי ולא במשכב טהור מדקתני סיפא אחד זב ואחד משכב טמא וקאי ארישא וקאמר כיון דרוב טמא ניסט על האדם הטהור כיון שיהא הטמא הזב עצמו או שיהא משכב הזב טמא: ודוקא שהאדם המסיטו לאותו משכב הזב אבל אם ניסט עליו המשכב הטהור טהור. וכן מציעתא רוב טהור על הטמא וכו' דוקא שהטהור אדם אבל אם היה משכב טהור או כלי אחר וניסט על משכב הזב טהור לפי שאין משכב עושה משכב ולא אפי' מדף בין מתחתיו בין מעליו אלא א"כ נגע והכי איתא במשנת זבים. אבל מקצת טמא על הטהור או על מקצתו ומקצת טהור על הטמא או על מקצתו בזב טמא בו ובמשכב טהור פי' בין ארישא בין אסיפא או אותו הטמא הוא זב והוא ניסט מקצתו על האדם הטהור או שיהא האדם הטהור ניסט מקצתו על הזב טמא אבל אם אותו הטמא הוא משכב בין שיהא הוא ניסט על האדם הטהור בין שיהא הטהור ניסט עליו כיון שאינו רוב טהור. וטעמא דמילתא דלגבי משכב הא כתיב ואם על המשכב הוא עד שינשא רובו עליו למעוטי מקצת טהור על המשכב הטמא לגבי היסטו של משכב נמי ילפי' ניסט ממסיט את המשכב שהוא טמא ואותם משמע רובו אבל לגבי זב הניסט או המסיט את האדם כתיב וכל אשר יגע בו הזב וידיו לא שטף במים ואמרינן דהאי מגע היסט הוא ואפקיה רחמנא בלשון נגיעה למימר דהאי היסט במשהו: הרי למדנו לזב המסיט את הטהור שמטמא אותו אפי' במקצת והטהור המסיט את הזב ילפינן ליה מהאי היסט דכי היכי דהאי מטמא במקצת האיך נמי מטמא במקצת: ר' שמעון אומר מקצת טמא על הטהור אפי' בזב טהור קסבר ר' שמעון לא ילפינן ניסט ממסיט הילכך לגבי זב המסיט דאיתקש לנגיעה מטמא במקצת אבל לגבי זב הניסט דכתיב והנושא אותם בעינן שיהא רובו ניסט על הטהור באותם משמע כולו או רובו כך היא הנסחה בתורת כהנים: אבל במשנת זבים פרק חמישי היא שנויה בחילוף ר' שמעון אומר מקצת טהור על הטמא טהור ובזב מיירי ולא במשכב הזב: ונמצאת אותה הגירסא חילקת על זו ואיני יודע לה טעם ושמא נכתבה בשיבוש:
(א) <b>משכב </b>זה משכב וכו' כלי זה מרכב שנאמר בנגעו בו וכו' והאי יושבת עליו דכתי' ביה רוכבת בעי למכתב אלא שדבר הכתו' בלשון נקיה כדאמרי' בפסחים שהרי בזב קראו מרכב ובאשה קראו מושב ועל האי קרא קאמר סדר המקרא כך הוא ואם על המשכב הוא או על הכלי אשר היא יושבת עליו בנגעו בו יטמא עד הערב: ואי איפשר ליישבו על מדרשו אלא אם כן נחלוק אותו לשנים שהמשכב חוזר על כבוס בגדים שאמר למעלה והכלי שהוא מרכב מגעו קאי אסיפא דקרא דכתיב יטמא עד הערב דלא בעי כבוס בגדים:
<h4>פרק ז</h4>
(א) <b>לרבות </b>שתי שכיבות פי' כדרכה ושלא כדרכה:
(א) <b>ותהי </b>נדתה עליו יכול יעלה לרגלה פי' שאם בא עליה בשלישי שלה לא יהא סופר אלא חמשה ימים בלבד כפי חשבונה. ת"ל וטמא שבעת ימים אפי' בא עליה ביום שביעי שלה יהא טמא שבעה. נמצאת אומר משכבו כמגעו מה מגעו לטמא אחד ולפסול אחד פי' בתרומה שיש בה שלישי הכלי שנגע בבועל נדה מטמא אחד ופוסל אחד שהבועל אינו אלא כשרץ או כנבלה אף משכבו מטמא אחד ופוסל אחד מה שאין כן במשכב הזב שמטמא את האדם לטמא בגדים וכל שהוא מטמא בגדים בשעת מגעו מטמא אוכלין ומשקין להיות תחלה מפני שהוא נדון כאב הטומאה שהרי הוא מטמא בגדים: אבל לאחר שפרישתו ממטמאיו הואיל ואינו מטמא בגדים אינו אב אלא ראשון הוא ומטמא אוכלין להיות שני: והכי איתא במשנת זבים פרק חמישי:
(א) <b>נמצאת </b>אומר ככר של תרומה שכרוך במפה ונתון בין כר לכסת פי' במטתו של בועל נדה שלא בשעת ביאה אם כנגדו טמאה שאם נטמאת המפה נטמאת הככר שלא כנגדו טהורה שאין מגעו מטמא בגדים פי' אם כנגד ראשו טמאה שמא נטמאת המפה שנשמט הכר ונגע ראשו במפה במקצת המפה הרי המפה ראשונה והככר שני אבל שלא כנגד ראשו לא חיישינן דילמא נגע במפה הילכך הכר והכסת הם מגעו כדאמרי' משכבו כמגעו ואין המפה מקבלת טומאה מהם לפי שאין מגעו מטמא בגדים:
(א) <b>וכל </b>המשכב אשר ישכב עליו יטמא עד שינשא רובו עליו פי' דילפינן לבועל נדה מנדה עצמה מיהו האי לטומאה קלה והאי לטומאה חמורה מדלא כתיב בבועל הנוגע במשכבו יכבס בגדיו כזב וכנדה וכתיב ביה יטמא משמע טומאה קלה טומאת אוכלין:
<h4>פרשה ה</h4>
(א) <b>שנים </b>לבלא עת פי' בסוף י"א שבין נדה לנדה השנים האחרונים אינה זבה גדולה בהם וכל אותם י"א יום נקראים בלא עת נדתה לפי שאינם עת נדתה אלא עת זיבתה: אבל אי איפשר שתקשה כ"ו יום מקום שאין ולד ולא תהא יולדת בזוב הא מילתא במסכת נדה פרק בנות [לח:] כותים מקשה עלה הכי מקום שאין ולד בתמיה' אפילו בתלתא נמי הויא זבה: ותו מאי יולדת בזוב איכא הכא והרי לא ילדה בלא כלום. ומתרץ לה הכי קאמר ואי איפשר שתקשה כ"ו יום אפי' במקום שיש ולד ומקום שאין ולד אלא נפל אפי' בבציר מהכי נמי הויא יולדת דאין קושי לנפלים:
(א) <b>תפסת </b>מרובה לא תפסת תפסת מועט תפסת פי' אם אתה תופס את המועט אין מוציאין אותו מידך שהמועט בכלל המרובה הוא. ואם באת לתפוס את המרובה אומר לך הבא ראיה וטול:
(א) <b>ר' </b>יהודה אומר שתי מדות אחת כלה ואחת שאינה כלה וכו' ר' יהודה (אומר) בא לתת טעם ממנהג העולם מה מצינו בנוהג שבעולם שתופשין את המדה כלה ומניחין את שאינה כלה אף כאן תופסין חשבון המועט שיש לו סוף:
(א) <b>ר' </b>נחמיה אומר לא בא הכתוב לנעול אלא לפתוח וכו' הוא בא לתת טעם מדרך המקראות לא באו לסתום אלא לפרש:
<h4>פרק ח</h4>
(א) <b>מרבה </b>אני את אחד עשר שהוא ראוי לספירת או כי תזוב ומוציא אני את שנים עשר שאינו ראוי פי' הרי אמרנו למעלה שאם ראתה שלשה ימים מופלג מנדתה יום אחד שהיא זבה ומרבינן ליה מאו כי תזוב הילכך בענין הזה סופרת שבעה לזיבתה. הרי כאן י"א נמצא י"א ראוי לספירת או כי תזוב דלא מצינן לרבויי מהתם אלא הפלגת יום אחד בלבד:
(א) <b>מנין </b>לרבות יום א' תהא זבה ת"ל כל ימי זוב טומאתה כימי נדתה תהיה טמאה היא:
(א) <b>מנין </b>ששומרת להן יום אחד ת"ל תהיה טמאה כלומר טמאה בעלמא אפי' ביום אחד סגייא: הפסיק כאן במדרש זה הפסוק ודורש בפסוק שלאחריו להודיע על שומרת יום כנגד יום שכשם שטעונה ספירה כך מטמאה משכב ומושב. ואחר שלמדנו לכל טומאת שומרת יום כנגד יום חזר ולימד על הזבה שמטמאה את בו עלה כנדה ודרשינן ליה מהאי קרא גופיה:
(א) <b>כימי </b>נדתה תהיה טמאה מלמד שמטמאה את בועלה ואין זב מטמא את שהוא בועל פי' אין זב מטמא את בועלו אלא שדברו חכמים בלשון נקיה כלומר שלא פירשו בו כל כך אלא אמרו את שהוא בועל דמשמע מי שנבעלה ממנו בטומאת נדתה וקא דריש השתא שהמושב של זבה אינו טמא אעפ"י שמטמא טומאה חמורה כזבה עצמה ובמשא ובמגע אבל אינו טמא שבעה כזבה עצמה:
(א) <b>והדין </b>הוא ומה במקום שלא עשה טומאת המיטמא כמטמא עשה ימי המיטמא כמטמא פי' זה בועל נדה שטומאתו קלה משל נדה כדאמרן לעיל ואעפ"י כן יהא טומאתו שבעה כימי נדה: משכב ומושב שטומאתו חמורה כנדה אינו דין שיהו ימי טומאתו כימי נדה. כל הנוגע בה יטמא אף על ידי חיבוריהם פירוש כגון השער והצפורן המחוברין בהם. ובחיבורי המשכב והמושב כגון החבל היוצא מהמטה מחמשה ועד עשרה כדאמרינן לגבי זב:
<h4>פרק ט</h4>
(א) <b>מזובה </b>ולא מלידתה פירוש קסבר ימי לידה שאין רואה בהם עולין לה לספירת זיבתה ואביי דפליג עליה במסכת נדה [לז.] לא תני לה להאי מימרא אלא מזובה ולא מנגעה בלחוד:
(א) <b>לזכר </b>לרבות מצורע למעיינותיו כגון רוקו ומי רגליו: לנקבה לרבות מצורע למעיינותיה וכך מצאתי בספר מוגה וכך היא הגירסא במסכת נדה בפרק בנות כותים [כח.]. אבל בנסחאות כתוב לנקבה לרבות את היולדת: ולזאת הנסחא קשיא לי יולדת בהדיא כתיב בה כימי נדת דותה תטמא. ומהתם דרשינן שהוקשה לידה לנדה ולזבה: ואיכא למימר דאיצטריך דאי מהתם הוה אמינא לימים הוקשו ולא למשכבות ומושבות ומעיינות: אי נמי איכא למימר דהאי יולדת דקתני יולדת מצורע קאמר ולטפויי לה מעיינות אתא לטמא דם טהרה שלה שיהא מטמא כרוקה ומי רגליה כדמפרש לה במסכת נדה אליבא דב"ה: ונמצאו הגרסות שוות לדעת אחת: ולאיש אשר ישכב עם טמאה לרבות הבא על שומרת יום כנגד יום נראה לי שאם בא עליה בראשון שלה שיהא שומר את השבעה שאם תראה היא שלשה ימים רצופים יהא הוא סופר שבעה כמותה ואם לא יטבול ויטהר לערב:
<h3>אחרי מות</h3>
<h4>פרשה א</h4>
(א) <b>אחרי </b>מות שני בני אהרן. ר' יוסי הגלילי אומ' על הקריבה מתו ולא על הקרבה. נראה לי דסבירא ליה כר' ישמעאל דאמר שתויי יין נכנסו כדאיתא בויקרא רבה. ולקמן נמי הכי מוכח דסבירא ליה לרבי ישמעאל הכי ר' יוסי הגלילי כותיה סבירא ליה וקאמר ר' יוסי הגלילי שלא היה עונש כדאי למיתה בהקרבתם בין שהיתה אש זרה ממש בין שהכניסוה בלא עתה אלא על עונש הקריבה מתו מפני שנכנסו שתויי יין שמא אזהרתן נאמרה קודם לכן וענשן לא נאמר אלא אחר מיתתם ומפני שהיו צדיקים דקדק עמהם הקב"ה והמיתם בשביל שעברו על האזהרה: עוד יש לפרש מפני הקריבה מתו שנכנסו לפני לפנים. וכן מצאתי בפרשת מילואים. מיהו לאו דברי הכל היא דר' עקיבא לא סבירא ליה הכי ור' אלעזר איפשר דסבירא ליה הכי מיהו כיון דעונש ביאה לא נאמר אלא לאחר מיתתן לא נענשו עליה אלא על שהורו הלכה בפני משה רבן מתו: והרבה מחלוקות בדבר ר' יוסי הגלילי ור' ישמעאל כדאמרן והא דאמרינן ר' עקיבא סבר על ההקרבה מתו שהכניסו אש זרה ממש שלא הכניסוה מבית הכירים וגרם להם לטעות מפני שלא נמלכו במשה רבן שאלו היו נמלכין בו לא היו טועים והכי איתא בסדר יום השמיני: ורבי אליעזר סבר על שהורו הלכה בפני משה רבן מתו: ועונש איסור זה אינו מפורש בתורה אלא קבלה היתה בידם שכל המורה הלכה בפני רבו חייב מיתה. וסבירא ליה לר' אליעזר שלא היו נענשים מיתה אלא אם כן נתפרש להם ענשו של דבר אבל מפני הא האזהרה לבדה לא היו מתים. ור' אליעזר בן עזריה סבר על עונש ההקרבה ועל עונש קריבה מתו. דקסבר שתויי יין נכנסו וטעו שלא הכניסו האש מבית הכירים או שהכניסוהו בלא עתה. וכר' ישמעאל בתרויהו: אי נמי סבירא ליה כדאמרן לדעת ר' יוסי הגלילי שהוא [סבר] שנכנסו לפני לפנים. ומשל דר' אליעזר בן עזריה לטעמיה דקסבר על עון קריבה נמי מתו ובשביל כך הזכיר הקב"ה לאהרן מיתת בניו ואמר לו שאל יבא בכל עת שלא ימות כדרך שמתו בניו על עון ביאה: בטחב פי' במקום לח וקר ולא ידעתי שרשו:
(א) <b>ומשום </b>דר' ישמעאל אמרו הואיל ונאמרו שתי דברות זו כנגד זו וכו' נראה לי דה"ק שהדבור הראשון שלא נתפרש מה נאמר בו בא ללמדנו על דבור יין ושכר שהוא על ביאת מקדש כדכתיב בבואכם אעפ"י שכתוב וידבר יי אל אהרן לא היה הדיבור אלא למשה שיאמר אותו לאהרן וילמד סתום מן המפורש: והאי דקאמר ואחיכם כל בית ישראל וכו' כלומר זהו שנאמר בדבור הזה בקרבתם לפני ה' וימותו כי אותו הדבור של יין ושכר אחר מיתת בני אהרן נאמר כדכתיב ואחיכם כל בית ישראל יבכו וכוליה עניינא ואחריו נאמר יין ושכר ואותו הדבור למשה היה ולא לאהרן. ולפי זה הפירוש לא נתברר מכאן דר' ישמעאל סבר שתויי יין נכנסו ולא על איזה עון מתו:
(א) <b>דבר </b>אל אהרן אחיך ואל יבא. אהרן בבל יבא בכל עת ואין משה בבל יבא בכל עת שהרי משה תמיד היה נכנס לפני לפנים לשמוע הדיבור מבין שני הכרובים: או אהרן בבל יבא ואין הבנים בלא יבאו כלומר שהבנים יהיו רשאין בכל עת וכו' תמימים יוכיחו שנצטוו לבא אל אהל מועד ונצטוו שלא לבא שתויי יין פי' מה שאין כן בבעלי מומין שהן פטורין מעונש שתויי יין כדאיתא בפרשת יין ושכר:
(א) <b>ואל </b>יבא בכל עת זה יום הכפורים פי' מדלא כתיב בכל יום אלא בכל עת שמע מינה בעתות היום הקפיד הכתוב שאעפ"י שיש עת שהוא רשאי לבא לא כל עתות היום הן ראויין לו לבא וש"מ ביום הכפורים הכתוב מדבר: אל הקדש להביא שאר ימות השנה פי' דקרא יתירא הוא דהא כתיב אל פני הכפורת:
(א) <b>מבית </b>לפרכת להזהיר על כל הבית פי' בהיכל ושלא יבא שם ביאה ריקנית מדכתיב מבית משמע כל הבית שהפרכת בתוכו:
(א) <b>אל </b>פני הכפורת אשר על הארון מה ת"ל לפי שנאמר כפרת וכו' כך כתוב בנסחאות ואיני יודע לפרשו. ונראה שכך היא הנסחא המדוייקת לפי שנאמר פרכת יכול יהא כסוי לארון ת"ל כפרת כפרת לארון ואין כסוי לארון. והכי פירוש' לפי שנאמר אל הקדש מבית לפרכת משמע אל הקדש שהוא תוך הפרכת ממש שהפרכת היה כסוי לארון כדכתיב וסכות על הארון את הפרכת לכך נאמר אל הכפרת אשר על הארון כפורת היה על הארון ולא פרכת כסוי על הארון:
(א) <b>יכול </b>היה כסוי לארון אבל היה חוצץ בין כפרת לעדות פי' עדיין אני אומר לא היה הפרכת למעלה מן הכפרת אבל היה למטה מן הכפרת והיה חוצץ בין הלוחות לכפרת כדי לקיים וסכות על הארון את הכפרת: שעל הארון היה ולא על הכפורת ת"ל וכסה ענן הקטורת את הכפרת אשר על העדות הא אין דבר חוצץ בין כפורת לעדות והאי וסכות על הארון את הכפורת ההוא דניכוף ביה פורתא. אי נמי על פי' בסמוך והכי איתא במנחות פרק שתי הלחם [סג.]: אחרי מות. חשבתי בנסחא העיקרית ונזדמן לי פי' מן השמים וכך פירושה אל פני הכפורת אשר על הארון מה ת"ל וכי עד כאן לא למדנו שהכפורת היה על הארון אלא לפי שנאמר כפורת יכול יהא כסוי לארון פי' לפי שנאמר מעשה הכפרת ולא נתפרש אם היה כסוי שלו עצי שטים לארון אם לאו כי הארון כעין תיבה היה והתיבות דרכן להיות כסוייהן כמות שהן אם של עץ אם של מתכת ושמא כך היה לארון והכפורת היה צפוי לארון כמו שהיה הארון מצופה זהב ת"ל אל פני הכפרת אשר על הארון ואין כסוי של עץ לארון. יכול לא יהא כסוי של עץ לארון אבל יהא דבר שחוצץ בין כפורת לעדות פי' דבר חוצץ כגון חתיכה של יריעה או של בגד או של עור יהא תחת הכפרת פירוש על פני העדות כדרך שעושין לתיק של ספרי תורה שנותנן בגד דק לפנים מן הכיסוי העליון בשביל הכבוד יכול אף זה היה כן ת"ל את הכפרת אשר על העדות וכו': כך נראה לי פירושה באמת ונכון:
(א) <b>ולא </b>ימות הרי עונש אמור כי בענן אראה הרי זו אזהרה פי' עונש ואזהרה זו היא על מעלה עשן שצריך ליתנו בקטורת ואם חסרו ממנו והקטירו חייב מיתה: ולא תהא סבור שעל ולא ימות האמור כאן אצל כי בענן הוא אומר כי זה לא דבר על מעלה עשן כלל אלא על ביאה ריקנית של לפני לפנים הוא מדבר ואזהרתו מכי בענן אראה משמע אבל שלא בענן לא אראה ואעפ"י שאינה אזהרת לאו לא לענין מלקות דברנו אלא להודיע שיצריך ליתן בה מעלה עשן: וכסה ענן הקטורת את הכפרת ולא ימות זה עונש והכי מוכח במסכת יומא (יכול ששניהם נאמרו) יכול ששניהם נאמרו אחרי מיתת שני בני אהרן ת"ל כי בענן אראה מפ' במסכת יומא [נג.] מאי תלמודא אמר רבה כי בענן אראה ועדיין לא נראה ואם איתא דאחר מיתת בני אהרן נאמר שניהם הרי נראה ביום שמיני למילואים קודם מיתתם כדכתיב וירא כבוד ה' אל כל העם אלא ש"מ כי בענן אראה שהיא אזהרה למעלה עשן נאמר קודם מיתת בני אהרן: ולא ימות שהוא עונש נאמר אחר מיתתם ובמסכת יומא קא פריך אלא מאי טעמא איענוש פי' מדקאמר ר' אלעזר על העונש ועל האזהרה מה נאמר מהם קודם מיתתם ומה נאמר אחר מיתתן שמע מינה שלא מתו על האזהרה בלבד שאם היינו יכולין לומר שעל האזהרה לבד מתו איפשר שעברו על כך שלא נתנו מעלה עשן בקטורת שהקטירו ועברו על האזהרה ולכך מתו. השתא דקאמר ר' אלעזר שלא היו עונשין על האזהרה בלבד וקאמר שהעונש האמור במעלה עשן לא נאמר בחייהם אם כן למה נאמר שנענשו. הדר אמר מפני שהורו הלכה בפני משה רבן כדאיתא בפרשת מילואים. ויש מפרשים ולא ימות זה עונש על ולא יבא האמור כאן אצל כי בענן ועל ביאה ריקנית מיירי והאי דקאמר כי בענן אראה זו אזהרה הכי מפרש לה דהאי קרא דכתיב ואל יבא בכל עת אל הקדש לא מתפרש עד דאמר כי בענן אראה כלומר אל יבא בכל עת אלא בעת שמכניס שם קטורת שיש בתוכו מעלה עשן דהיינו ענן ומשו' האי קאמר כי בענן אראה זו אזהרה: ולהאי פירושא קשיא לי הא דקא פריך תלמודא התם אלא מאי טעמא איענוש דמשמע כיון דאמרת דעונש נאמר אחר מיתת בני אהרן מאי טעמא איענוש. שמעינן השתא שאילו נאמרו שניהם קודם מיתת בני אהרן היינו יכולין לומר כי מאותו עון מתו והלא הם לא נכנסו לפנים כלל ובביאת אהל מועד אעפ"י שנכנסו לתוכו ביאה ריקנית אין בו עונש כדאיתא לעיל: ומאי דמפרש האי פירושה לא קא גריס אלא מאי טעמא איענוש אלא הכי גריס ואמאי איענוש כדתניא ובניחותא קאמר: ובסיומא דמילתא דר' אלעזר היא דר' אלעזר לטעמיה דאמר שלא מתו מעון אחר אלא שהורו הלכה בפני משה רבן: ולפי מה שמצאתי באגדת מילואים שהם נכנסו לפני לפנים יש לפרש הדבר כפשוטו אלא מאי טעמא איענוש שאילו נאמר שניהם קודם מיתתם היינו יכולין לומר כי מעון של לפני לפנים מתו: ובזה הפירוש קרובה דעתי מאד מפני שאני רואה דקתני ולא ימות זה עונש. כי בענן אראה זו אזהרה. ולא ימות זה עונש כי כן סדר המקרא אלא ודאי על ולא ימות הראשון מדבר        שהוא קודם לכי בענן אראה על הכפורת. והאי כי בענן אזהרה למעלה עשן ואזהרה הוא לביאה ריקנית כדפירשינן לעיל:
<h4>פרק א</h4>
(א) <b>מה </b>פר בא על לא הודע פי' זה פר יום הכפורים שהוא בא לכהנים על טומאת מקדש וקדשיו שלא נודעה להם כדאיתא בשבועות פ"ק [ב.]:
(א) <b>בד </b>שיהו של בוץ בדי שיהו חדשים (כדי) [בד] שיהו שזורין (כדי) [בד] שיהו כפולין מפרש לה בזבחים [יח:] בגדים שנאמר בהם בד בד צריכין שיהו של בוץ ושיהו חדשים ושיהו שזורין ושיהו כפולין שיהא חוטן כפול וכו' מהן למצוה ומהן לעכב וכולהו לעכב חוץ מחדשים שהוא למצוה ולא לעכב. והתם מפרש שיהו כפולין שיהא חוטן כפול ששה: מיהו בגמרא דיומא ירושלמי מפרש כפולין שעשאום שנים שנים כאדם שעושה שתי חלוקים שני מכנסים והיינו דכתיבו לבני אהרן תעשה כתנות שתי כתנות לכל אחד ואחד:
<h4>פרשה ב</h4>
(א) <b>ואם </b>נפשך לומר והקריב וכפר ועדיין לא נשחט הפר מפרש ביומא מאי ואם נפשך לומר וכי תימא אדילפת מעגלה ערופה נילף משעיר הנעשה בפנים דכתיב וכפר על הקדש מטומאות בני ישראל שהוא כפרה בדמים הרי הוא אומר והקריב וכפר וכו':
<h4>פרק ג</h4>
(א) <b>ושחט </b>את פר החטאת וכו' ולקח מלא המחתה גחלי אש והביא ותן שם שנותנו לאחר למרס בדמו וכו' פי' ותן שם כלומר מאחר שאחר שחיטתו של פר צריך ליקח מלא המחתה גחלי אש ולהכניס לפני לפנים מה יעשה מדם הפר שנשחט לכך אמר ותן שם שנותנו לאחר למרס בדמו:
(א) <b>ומנין </b>שתהא האש בטלה על גבי גחלים ת"ל גחלי אש פי' שיהו מהמאוכלות הלוחשות כדי שלא יעלו שלהבת כלל: ת"ל גחלי אש מדקאמר גחלי אש ולא קאמר אש גחלים שמע מינה כי הגחלים עיקר ולא השלהבת וצריך שיהו מאוכלות ר"ל עד שתכלה מהם השלהבת אלא שיהו עוממות דהנהו אפר הוו: ומפני זאת הגירסא השנויה כאן כתבו במשנה במסכת יומא פרק שני שעירים [עג.] נטל את המחתה ועלה לראש המזבח ופנה את הגחלי' אילך ואילך וחתה מן המאוכלו' שבמס' יומא מיירי בענין תרומת הדשן והתם מן המאוכלות הפנימיות שהן עוממות וקרובות להיות אפר היה חותה אבל הכא מאוכלות הוו אשר נתבטלה מהן כל השלהבת אלא שהיו לוחשות. ויש נסחאות שאין כתוב בהן אלא כך נטל את המחתה ועלה לראש המזבח וחתה וירד והניח וכו' וגם הנסחא הזאת איפשר לקיימא וגם זאת הגירסא השנויה כאן:
(א) <b>מביא </b>מן הסמוך למערב כלומר מערכה אחרת עושין למערבו של מזבח להכניס ממנו לפני לפנים:
(א) <b>אמר </b>ר' יוסי זה סימן כל הנוטל מבחוץ לינתן בפנים נוטל מן הסמוך לפנים. מפרש בזבחים [נח] גחלים דכל יומא ויומא דגמרי מגחלים דיום הכפורים וכל הנוטל בפנים לינתן בחוץ נוטל הסמוך לחוץ. מאי ניהו שני בזיכי לבונה של לחם הפנים שמקטירין על מערכה אחת הסמוכה לפנים דגמרי להו משיירי הדם דיום הכפורים דכתו' בהו בהדיא:
(א) <b>ומנין </b>שנותן בה מעלה עשן. דכתי' וכסה ענן הקטורת ולא ימות: קא פריך עלה במסכת' יומא פרק הוציאו לו [נג.] קרא לקרא דהא מייתי לה מקרא שנותן בה מעלה עשן כל שהו כדאמרינן בסמוך. ומתרץ חד לאזהרה וחד לעונש:
(א) <b>ונאמר </b>להלן אצבעו הימנית בכהן המטהר את המצורע:
(א) <b>אינו </b>מתכוין להזות לא למעלה ולא למטה אלא כמצליף: פירוש כמנגדנא כמלקה הזה שפעמים שמגביה את ידו ופעמים שמורידה וכולן במקום אחד כך היה מזה למעלה ולמטה בהגבהת יד ובהורדתה וכולן בפני הכפורת והכי איתא בפ' הוציאו לו [נה.] תניא כשהוא מזה לא היה מזה לא למעלה ולא למטה אלא כנגד עביה של כפורת וכשהוא נותן למעלה מצדד ידו למטה וכשהוא נותן למטה מצדד ידו למעלה והתם מפרש טעמא להא מילתא:
<h4>פרשה ג</h4>
(א) <b>ואם </b>נפשך לומר וכפר בעדו ובעד ביתו של אהרן הא מפרש בשבועות [יד.]. ואם נפשך לומר והא ביתו כתיב הדר אמר הרי ביתו של אהרן הם דכתיב בהו בית אהרן ברכו את ה' בית הלוי ברכו את ה' ש"מ כי הכהנים נקראו בית אהרן:
(א) <b>והזה </b>אותו על הכפורת מלמד שנותן אחת למעלה פי' דכתי' אותו:
<h4>פרק ד</h4>
(א) <b>מה </b>מצינו שחלק הכתוב מכלל הטומאות בטומאת מקדש וקדשיו. ומתני' בשבועות חלק להקל: ומאי ניהו שהן בקרבן עולה ויורד. וכיון שמצינו שהקל בכפרתן במקום אחר אף כאן ריבה להם בפר יום הכפורים יותר משאר טומאות:
(א) <b>אין </b>לי אלא בשעה שנכנסו לכפר בקטורת בשעה שנכנס לכפר בדמים מנין מפרש ביומא [מד.] מדכתיב בתריה וכפר בעדו ובעד ביתו (וכפר)[ובעד] כל קהל ישראל איזו היא כפרה שהיא שוה לכולם הוי אומר זה קטורת ומשום הכי פשיטא ליה בקטורת טפי מבדמים:
(א) <b>לפי </b>שמצינו בפר הבא על המצות כולן שעומד חוץ למזבח ומזה על הפרכת פי' כדדרשינן התם מזבח קטורת הסמים לפני ה' ולא כהן לפני ה' יכול אף זה כן ת"ל ויצא אל המזבח אשר לפני ה'. היכן היה עומד לפנים מן המזבח פי' ונתן על קרנות וכו' ועכשיו הוא שיוצא אל המזבח היה עומד:
(א) <b>או </b>אינו אומר אלא למזבח החיצון פי' ועכשיו הוא שיוצא להזות עליו אבל בהזאות שעל הפרכת בהיכל היה עומד ולעולם חוץ למזבח הזהב ת"ל אשר לפני וכו':
(א) <b>וכפר </b>עליו בכפרה שבגופו פי' שלא תהא סבור עליו כמו לשמו כגון לכפר עליו האמור למעלה אלא עליו ממש על קרבנותיו:
(א) <b>מתחיל </b>מקרן מזרחי' צפונית וכו' פי' דכתיב ויצא אל המזבח שצריך לצאת ולהפליג בו הילכך כי נפיק מבית קדשי הקדשים בההוא קרן פגע ברישא דסבר לה כר' יוסי דאמר לא היתה שם אלא פרכת אחת והיא פרופה מן הצפון וכי מפיק לימין המזרח במקומו לעמוד ומחטא ועל כולן הוא נותן מלמטה למעלה פי' מכוין אצבעו כדי להזות על הקרנות שהם רחוקים אמה חוץ מזו שהיתה לפניו ממש שהיה נותן מלמעלה למטה כי היכי דלא ניטופו מיניה שאלו היה נותן מלמטה למעלה היאך היא יכול ליתנה ממש לפניו. ועוד שהוא נוטף על הבגדים שלו שהוא עומד בצד אותו הקרן ועכשו שהוא זוקף אצבעו למעלה אם יפול הדם מאצבעו על פס ידו ולא על בגדיו:
(א) <b>ר' </b>ישמעאל אומר נאמר כאן סביב ונאמר להלן בעולות נדבה סביב בפרשת ויקרא מה כאן פיסוק ארבע מתנות אף כאן פיסוק ארבע מתנות. ומפרש בזבחים פרק איזהו מקומן [נג:] אי מה להלן על ארבע קרנות אף כאן על ארבע קרנות אמרה תורה עולה טעונה יסוד וקרן דרומית מזרחית לא הוה ליה יסוד כיצד נותן בשני קרנות בפיסוק ארבע מתנות שנותן וחוזר ונותן: ות"ק פליג עליה בפרש' ויקרא ואומר שנותן שתים שהן ארבע מן הדם שבענין: מפרש בזבחים [פג:] ובמנחות [ד:] למעוטי שירים שבאצבע שהן פסולין מלהזות אלא שצריך לקנח אצבעו בשפת המזרק על כל הזאה והזאה:
(א) <b>וטהרו </b>לשעבר וקדשו לעתיד לבא כלומ' אף לימות המשיח יכפרו עליו שלא ישתנה מזבח אחר: פירוש אחר וטהרו על הטומאה שעברה וקדשו מכאן ולהבא לומר שנוהגות מתנות הללו בשילה ובבית עולמים כדמרבינן לעיל לענין אהל מועד: פירוש אחר וטהרו לשעבר על הטומאה שעברה ובזה יהא מקודש מכאן ולהבא וזה עיקר:
<h4>פרשה ד</h4>
(א) <b>אם </b>כפר כלה דברי רבי עקיבא רבי יהודה אומר אם כלה כפר ללמדך שאם חסר מן המתנות וכו' מפרש ביומא שירים מעכבים איכא בינייהו ר' עקיבא [סבר] לא מעכבי אלא כפרות בלבד אבל שירים לא. ור' יהודה סבר אם כלה הכל כפר ואפי' שירים ומתן שירים נמי מתנה קריא:
(א) <b>נתן </b>מקצת מתנות שבפנים ונשפך הדם יביא אחר ויתחיל כתחלה וכו': בפר קא עסיק דאי בשעיר היכי קאמר יביא אחר יביא אחרים מבעי ליה דהא קיימא לן לדעת ר' יהודה נשפך הדם ימות המשתלח אלמא שמע מינה בפר הוא דקא מיירי:
(א) <b>והקריב </b>את השעיר החי עד כאן הוא זקוק להיות חי פי' ר' יהודה לטעמיה דאמר לעיל לכפר עד שיכפר פי' עד שיכלו מתנות שעיר הפנימי:
(א) <b>עליו </b>הוא נושא ואין שאר שעירים עמו כלומר שהשעיר המשתלח הוא מכפר על שאר עבירות שבתורה. ושאר שעירים מכפרים עליה אם מזידים בטומאת מקדש וקדשיו הרי הם בשעיר הפנימי פי' מדכתיב ביה וכפר על הקדש מטומאות בני ישראל ומפשעיהם דרשינן ביה אלו המורדים אלא על כרחיך על שגגת מקדש וקדשיו הם מכפרים ואיזו שגגה אותה שאינה בת קרבן מדכתיב בשעיר הפנימי לכל חטאתם מכלל דאתי לידי חטאת:
<h4>פרק ה</h4>
(א) <b>מכאן </b>אמרו כל שיש בה ידיעה בתחלה וידיעה בסוף והעלם בנתים הרי זה בעולה ויורד שיש בו ידיעה בתחלה ואין בו ידיעה בסוף שעיר הנעשה בפנים ויום הכפורים מכפרי' וכו' כל הדא מילתא עד סוף פרקא פירוש' בשבועות פ"ק [ב.]:
<h4>פרק ו</h4>
(א) <b>המדברה </b>וכו' כוליה פירק' מפרש במסכת יומא פרק אמר להם הממונה [סז:]:
<h4>פרשה ה</h4>
(א) <b>וכבס </b>בגדיו ורחץ בשרו יכול גזרת מלך פי' גזרת מלך היא ולא מפני הטומאה שאין לה טומאה כל עיקר. ת"ל ואחר יבא אל המחנה ונאמר בפרה אדומה ואחר יבא אל המחנה וכו' והתם בהדיא כתיב וטמא הכהן עד הערב:
(א) <b>ואת </b>פר החטאת ואת שעיר החטאת אשר הובא את דמם וכו' והשורף אותם יכבס בגדיו וכו' מה ת"ל חטאת ב' פעמים שיכול אין לי מטמאין בגדים ונשרפין בבית הדשן אלא אלו בלבד מנין לרבות פר העלם דבר של צבור פי' אין לי מטמאין בגדים ונשרפין בבית הדשן אלא אלו של יום הכפורים בלבד מנין לרבות פר העלם דבר ופר כהן משיח שהן נשרפין בבית הדשן כדכתי' בהו בהדיא בפר כהן משיח כתי' אל שפך הדשן ישרף וכתי' בפר העלם דבר של צבור ושרף אותו כאשר שרף את הפר הראשון ומנין שהשורף מטמא בגדים ת"ל חטאת חטאת. ומשום הכי איצטריך לאדכורי הכא ונשרפין בבית הדשן לפי שאין מטמאין בגדים אלא אותם שהן נשרפין כמצותן בבית הדשן כדאיתא בסמוך:
(א) <b>יובא </b>אל מחוץ למחנה להלן אתה נותן להם שלש מחנות וכאן מחנה פי' בתמיה' כלומר מאי קאמר אטו במחנה אחת סגיא להו. והלא בפר כהן משיח ובפר העלם דבר של צבור אתה נותן לו חוץ לשלש מחנות והיאך אתה נותן (לא) לו [אלא] מתנה אחת והלא בבנין אב הם למדין זה מזה או מחטאת חטאת לר' יהודה או מאשר הובא את דמם לר' שמעון: אלא ודאי הנך נמי חוץ לשלש מחנות נשרפין כי היכי דילפי' מהדדי ולמה הוצרך לכתוב בו חוץ למחנה כלל ללמד עליו ועל כל חביריו שכיון שיצאו חוץ למחנה אחת מיד מטמאין בגדים:
(א) <b>נאמר </b>להלן בפר כהן משוח עור ובשר ופרש ונאמר כאן עור ובשר ופרש מה להלן על ידי נתוח פי' דיליף ראשו וכרעיו ראשו וכרעיו מעולה וכו' כדאיתא במסכת יומא פרק שני שעירי [סז.]:
(א) <b>אותם </b>מטמאין בגדים ולא משיעשו אפר דברי ר' יהודה ר' שמעון אומר אותם מטמאין בגדים ניתך הבשר אין השורף מטמא בגדים. מפרש ביומא [סח:] דשוייה חרוכא איכא בינייהו: פי' כמו פחם אבל לא יעשה אפר דלרבי יהודה מטמא ולר' שמעון לא מטמא:
<h4>פרק ז</h4>
(א) <b>תענו </b>את נפשותיכם יכול ישב לו בחמה או בצנה כדי שיצטער ת"ל וכל מלאכה לא תעשה פי' מפרש ביומא [עד:] מה מלאכה שב ואל תעשה אף ענוי שב ואל תעשה. ומאי ניהו שלא יאכל ולא ישתה אבל אין מטריחין אותו להינדד מכאן לכאן כדי שיצטער: מלאכה אסרתי ממקום אחר. וענוי אסרתי ממקום אחר. פי' מילתא אחריתי הוא והכי מוכח ביומא פרק בתרא [עד:]: והקשה הכא דכיון שהשוינו עינוי למלאכה לשב ואל תעשה יכול כך נקיש אותם לכל דבר שלא נאסר את האכילה אלא מדבר שנאסר עליו בכרת במקום אחר דומיא דמלאכה שנאסרה בשבתות וימים טובים: והאי עינוי דאזהר עלן רחמנא נמי לא אזהר אלא במלתא דאסירא לן בעלמא כגון פגול ונותר וכיוצא בהם שהזהרנו להתענות מהם שלא לאכלם: אבל מנין שהקדשים שהוא מצוה לאכלם שאסור לאכלם ביום הכפורים ת"כ תענו את נפשותיכם ריבה פי' מדלא קאמר תענו לחוד ולא הוה צריך למימר תענו את נפשתיכם: ד"א תענו את נפשותיכם ענוי שהוא אבית נפש ואיזו זו עינוי אכילה ושתיה פי' שהוא נוגע לנפש אבל ענוי אחר כגון רחיצה וסיכה וכיוצא בה אין בהם כרת שלא עונש כרת אלא על ענוי נפש כדכתיב כי כל הנפש אשר לא תעונה וכו' והאבדתי את הנפש וכו ובברייתא קמייתא דיומא מוסיף ואם נפשך לומר הרי הוא אומר והאבדתי את הנפש דבר שיש בו אבוד לנפש: וקא פריך התם מאי ואם נפשך לומר וכי תימא דבעריות משתעי קרא שיש בו ענוי נפש שכל הנאתו אינה אלא לנפש אבל אין בו הנאה לגוף ובגויה נמי קא משתעי קרא דאית ביה באכילה ושתיה ת"ל והאבדתי את הנפש ההוא וכו' כלומר לכך אמר והאבדתי ולא אמר ונכרתה ללמד כי הוא עבר על מצות איבוד נפש וכנגדה יענש איבוד נשמה. ואי זו זו אכילה ושתיה כי הוא נתיירא מעינוי יום אחד שלא יאבד את נפשו ורצה לקיימה בעבירה אף אני אאבד את נפשו שלא תועיל לו אכילתו: והאי דקאמר בעריות ולא קאמר בתשמיש סתמא משום דבעי לגלויי דבתשמיש נמי איכא עינוי שהוא אסור במקום אחר דומיא דמלאכה ומאי ניהו עינוי דעריות והרי הוא דומה לעינוי דאכילה שיש ממנו האיסור במקום אחר בכרת: אינמי כדיליף תנא דבי ר' ישמעאל במסכת יומא ענוי ענוי מעריות דכתיב על דבר אשר ענה וכו' מה להלן ענש והזהיר וכו' וכיון דילפי להו מהדדי אימא בעינוי דעריות נמי קא משתעי קרא ת"ל והאבדתי וכו'. ואי קשיא לך האי והאבדתי במלאכה כתיב והיכי גמרינן מינה לעינוי שהוא אבית נפש איכא למימר משום דמקשינן להו אהדדי כדאמרינן ברישא הילכך האי והאבדתי גמרינן מיניה לעינוי כדאמרינן:
(א) <b>בתוככם </b>לרבות נשים ועבדים פי' נשים פנויות שאין להם בעלים שלא תאמר נשי האזרחים ונשי הגרים לא נתחייבו ת"ל בתוככם לרבות כל הנשים:
<h4>פרק ח</h4>
(א) <b>מנין </b>לרבות לו כהן אחר הממונה ת"ל וכפר הכהן. מנין שצריכים אנו להתקין לו כהן אחר שמא יארע בו פסול וזו התקנה תהא במקום משיחה או ריבוי בגדים שצריך להיות בכהן גדול קודם יום הכפורים ולפי שאי איפשר לו למשחו קודם לכן או להלבישו שמונה בגדים לפי שאין ממנין שני כהנים גדולים כאחד משום איבה ההתקנה הזו היא במקום משיחה ורבוי בגדים:
(א) <b>וכפר </b>על הקדש זו לפני לפנים וכו' מפרש בירושלמי דיומא [פ"ה ה"ה] זה לפני לפנים מתנות של לפני לפנים. אהל מועד זה היכל מתנות שבהיכל. המזבח כמשמעו. מתנות שבמזבח הזהב. יכפר אלו עזרות. אלו שירים שנשפכין ליסוד מזבח החיצון שהוא בעזרה ור' יהודה קתני לה כדאיתא בהדיא ר' יהודה לטעמיה דאמר שירים מעכבין כדאמרי' לעיל אם כלה כפר. עד כאן בפר ושעיר מכאן ואילך בשעיר המשתלח שכלן שוין בכפרתו כדקתני ואזיל:
(א) <b>מנין </b>שכל הפרשה נאמרה על הסדר שנאמר ויעש כאשר צוה ה' פי' מנין שעל הסדר נאמרו הדברים ואין לשנות את הסדרן שנאמר ויעש כאשר צוה ה' פי' מנין שעל הסדר נאמרו מפרש במסכת יומא בפרק הוציאו לו [סא:] אימתי בדברים הנעשים בבגד לבן אבל בדברים הנעשים בבגדי זהב אם הקדים מעשה לחבירו מה שעשה עשוי: ורבי יהודה פליג עליה ומפרש לטעמיהו התם: ועוד אמרו כי מן הפסוק ובא אהרן אל אהל מועד ואילך לא נאמר על הסדר משום דגמרי' חמש טבילות ועשר קדושין. ואי כלה על הסדר לא משכחת לה אלא שלש טבילות וכו' כדאיתא התם: וכן הוא משבחו בקבלה בריתי היתה אתו וכו' על ויעש כאשר צוה ה' את משה קא מהדר שכמו שמשבחו כך משבחו בקבלה:
<h4>פרשה ו</h4>
(א) <b>שחוטי </b>חוץ אין לי אלא אהרן ובניו מנין לרבות ראשי המטות נאמר כאן זה הדבר ונאמר להלן זה הדבר אשר צוה ה' אל ראשי המטות מה להלן ראשי המטות אף כאן ראשי המטות. ומה כאן אהרן ובניו וכל ישראל אף להלן וכו' מפרש להא מילתא בבבא בתרא פרק יש נוחלין [קכ:] מה להלן ראשי המטות וכו' לומר שיש שאלה בהקדש כמו שיש שאלה בשאר נדרים וראשי המטות שהם מומחין מתירין כל הנדרים אף כאן. ומה כאן בשחוטי חוץ אהרן ובניו וכל ישראל וכו' לומר ששלשה הדיוטות מתירין את הנדרים ולא נאמרו ראשי המטות אלא להתיר את הנדר ביחידי דבעינן יחיד מומחה:
(א) <b>זה </b>הדבר אשר צוה ה' מלמד שהפרשה נאמרה בכה אמר ה'. נראה לי שכך נצטוו משה לאמר לישראל בלשון כה תאמר שהרי בתחלת דברות הר סיני בלשון הזה נצטווה דכתי' כה תאמר לבית יעקב ותגיד לבני ישראל: ובסוף עשרת הדברות נמי נאמר כה תאמר אל בני ישראל אתם ראיתם כלומר בלשון כה תאמר להם לבני ישראל דהיינו כה אמר ה' מנין לכל הפרשיות שאעפ"י שלא נאמר בהם זה הדבר אשר צוה ה' כלומר זו המצוה אני אומר לכם מפי הקב"ה וכך אמרה בלשון הזה: ולשון ספרי השנוי בפרשת ראשי המטות כך מוכיח דאמר התם זה הדבר אשר צוה ה' מגיד שכשם שנתנבא בזה הדבר שמע מינה כי זה הדבר אינו מתבטל מן הלשון: מעתה הא דאמר הכא זה הדבר אשר צוה ה' מלמד שהפרשיות כלן נאמרו בכה אמר לאו לבטולי לזה הדבר אלא לאוסופי ביה כה אמר על זה הדבר כדפרישית:
(א) <b>אוציא </b>הקדש בדק הבית שלא בא אל פתח אהל מועד ולא הרובע והנרבע והמוקצה ונעבד אתנן ומחיר כלאים וטריפה ויוצא דופן וכו' פי' אוציא קדשי בדק הבית שלא באו לפתח אהל מועד מעולם לא אוציא הרובע והנרבע וכו' שבאו מתחלה לפתח אהל מועד ואחר כך נפסלו ת"ל להקריב וכו'. ואי קשיא לך והא אין אוסר אדם דבר שאינו שלו. הא מילתא מקשה לה בזבחים פרק בתרא [קיד.] בשלמא רובע ונרבע דאקדשינהו והדר רבעינהו פי' ועל ידי מעשה יכול אדם לאסור דבר שאינו שלו: ומתרץ בקדשים קלים ואליבא דר' יוסי הגלילי דאמר ממון בעלים הוא הילכך רובע ונרבע מוקצה ונעבד ומחיר פסולין דהוה להו דבר ערוה וע"ז: ויוצא דופן וולדות קדשים כבר באו אל אהל מועד אגב אמן ואפי' הכי פסולין והשוחטן בחוץ פטור וקסבר וולדות קדשים בהוויתן הן קדושים ואיוצא דופן קאי וכשהיו תחלה בעולם בפסלות היו משום הכי לא חזו בפנים דאילו סבר דבמעי אמן הן קדושים אעפ"י שיצאו דרך דופן לא היו נפסלין מקדושתן שלא אמרה תורה כי יולד פרט ליוצא דופן אלא בבהמת חולין שילדה דרך דופן שהולד אינו ראוי לקדשים אבל בוולדות קדשים שכבר קדשו במעי אמן שוין לכל קדושת אמן כדאמר' בתמורה פ"ק. השוחט את החטאת ומצא בה עובר בן ארבעה חי תני חדא נאכל ליום ולילה ואינו נאכל אלא לזכרי כהונה ואינו נאכל אלא לפנים מן הקלעים ותניא אידך נאכל לעולם ונאכל לכל אדם ונאכל חוץ לקלעים ואמרי' התם דבהקדישה ואח"כ נתעברה פליגי דתנא קמא סבר וולדות קדשים ממעי אמן הם קדושים. ותנא בתרא סבר בהוייתן: שמעינן מינה דאפי' בולד חטאת כי סבירא לן וולדות קדשים במעי אמן הן קדושים וכל קדושת אמן חלה עליהן הילכך איפשר לומר דכי הדר נפיק דרך דופן נמי לא מפסיל בה שהרי השוחט את החטאת ומצא בה ולד אין לך יוצא דופן מזה ותו לא מידי. וכי הא מילתא נמי איתא במסכת נדה פרק יוצא דופן וכולהו אזלי בהאי טעמא. עולה מחוסרת זמן בגופה תוך ח' ימים. חטאת מחוסרת זמן בבעלים זה שהביא את חטאתו קודם יום שמיני שלו:
(א) <b>ר' </b>שמעון אומר הואיל והן כשרין לאחר זמן חייבין עליהן בלא תעשה. מפרש טעמא בזבחים פרק בתרא [קיד.]:
<h4>פרק ט</h4>
(א) <b>או </b>יכול שאני מוציא עולת מחוסר זמן בבעלים ואשם נזיר ואשם מצורע מחוסר זמן בבעלים ששחטן שלא לשמן ת"ל שור כשב עז מכל מקום פ' כל אלו אעפ"י שלא עלו לבעליהם לשם חובה כשרי' הם ליקרב הא אם שחטן לשמן פסולין שהרי הם מחוסר זמן בבעלים ואם שחטן בחוץ פטור. ועקרא דמילתא בזבחים פ' בתרא: ההוא דם שפך אחר ששחט חייב וכו':
(א) <b>והדין </b>הוא ומה במקום שהמעלה להדיוט פטור שנים שהעלו חייבין פי' המעלה להדיוט כל שתעלה שלא לשם שמים נקרא מעלה להדיוט והוא פטור משום מעלה בחוץ מאי טעמא לה' כתיב ביה אבל שוחט בחוץ אע"ג דכתיב ביה לה' כתיב ביה איש איש לרבות. ולא להוציא שעיר המשתלח וכולא מילתא מיפרשא בזבחים פרק בתרא [קח:]: ונכרת האיש ההוא ולא הצבור פי' שאין הצבור נענשין על ידו כמו שמצינו בעון שבועה ובעון ע"ז שנפרעין ממנו ומכל (מקום) [משפחתו]:
(א) <b>והקטיר </b>החלב לריח ניחוח ואין ריח ניחוח בבמה שהרי על מזבח ה' פתח אהל מועד כתיב ביה ריח ניחוח פרט לאיברים שצלאן ואח"כ העלן. הכי איתא בזבחים פ' בית שמאי:
(א) <b>ולא </b>יזבחו עוד את זבחיהם לשעירים אשר הם זונים אחריהם לרבות שאר ע"ז פי' שאם שחטה לע"ז יהא חייב עליה משום ע"ז ומשום שחוטי חוץ. והיינו דאמרינן לעיל שהשוחט להדיוט חייב:
(א) <b>זאת </b>להם אין חייבין עליהם כרת פי' בקדשים שהקדשו בשעת היתר הבמות והקריבן בשעת איסור הבמות כדאיתא בריש עניינא:
<h4>פרק י</h4>
(א) <b>ואליהם </b>תאמר לכל האמור בענין פי' האמור בענין של מעלה כדכתיב בפ' דלעיל אהרן ובניו וראשי המטות נאמר עליהם ואליהם תאמר פי' כדמפרש בזבחים פ' השוחט [קז.] תנא דבי ר' ישמעאל ואליהם תאמר לערב פרשיות כלומר בכל מה שדבר למעלה. אם העלהו בחוץ חייב. ומאי ניהו שחוטי חוץ כלומר שאם שחט בחוץ. אלא במקטרי פנים פי' שחוטי פנים היו ראויים להקטירם לפנים: פי' אחר כל האמור בענין שחיטה למעוטי שאינו מתקבל בפנים וכשם שפטור משחיטה כך פטור מהעלאה משום דאיכא מיעוטי טובא גבי שחיטה דלתנהו גבי העלאה כדדרשינן לעיל: ישראל אלו ישראל וכו':
(א) <b>מה </b>עולה מיוחדת שהיא גמר עבודה וחייב עליה בחוץ. איכא למימר דשחיטה נמי גמר עבודה היא דהא מותרת בזר ורחמנא הוא דחייב עלה בחוץ אבל הנך כולהו אסורין בזר כעולה. הילכך ילפי' איסור זרות מאיסור זרות:
(א) <b>העלה </b>והזר והעלה חייב על כל העלאה דברי ר' שמעון וכו' מפרש בזבחים פרק השוחט והמעלה מחלוקת באבר אחד שהעלהו על הבמה וחסר ממנו האש ופקע מעל הבמה וחזר והעלהו דר' שמעון סבר מקוטרי פנים שחסרו והעלן בחוץ חייב שהרי מתקבל בפנים שהרי מחזירין את הפוקעין למערכה הילכך במקוטרי חוץ נמי שהעלן בחוץ חייב אעפ"י שחסרו. ואין זה דומה לפחות משלשת לוגין יין ולפחות מכזית מן הקומץ. וכל הנך דאמרינן לעיל דהא פטור דהנך לא חזו מעיקרא בפנים והשתא נמי לא חזו. אבל מקוטרי פנים שחסרו הא איחזו מעיקרא והשתא נמי חזו דהא מהדרינן להו למערכה. ור' יוסי סבר הנך לא חזו השתא בפנים דקא סבר לא מהדרינן פוקעין למערכה גדולה ולא אמרינן מה מהדרינן פוקעין למזבח הילכך כי האי גוונא פטור:
<h4>פרשה ז</h4>
(א) <b>ואני </b>נתתיו אם נתנם מתנה אחת כפר בזבחים פרק בית שמאי [לח.] ילפי לה בית הלל מחטאת דכתיב בה וכפר וכפר וכפר חד בנשיא ותרין בהדיוט. חד בכשבה ותרין בשעירה ודרשינן ליה התם וכפר אעפ"י שלא נתן אלא שלש. וכפר אעפ"י שלא נתן אלא שתים וכו' והכא אסמכתא בעלמא. לכם ולא לאחרים פי' לכם הוא מכפר ולא לאחרים לפי שאין הגוים מביאין חטאות ואשמות כדאיתא לקמן: על המזבח כל מקום שיתן על המזבח יכפר פירוש הנתנין למעלה אם נתנן מתנה אחת בכל מקום במזבח כפר בין שנתן על הקרן בין שנתן שלא על הקרן ובלבד שיתן למעלה והניתנין למטה נמי בכל מקום במזבח יכופר ובלבד שיתן למטה. אבל הניתנין למעלה שנתנם למטה. והניתנין למטה שנתנן למעלה פסולין: ואם נתנם שלא כנגד היסוד כגון שנתנה בקרן דרומית שאין לו יסוד לא כפר בין בחטאת בין בעולה והכי איתא בזבחים פרק שני [כו.]: על המזבח לא על קרקעו של מזבח. יש מפרשים למעוטי קרקע העזרה שהוא כרגלי המזבח. ויש מפרשים למעוטי נמי על היסוד שאותה מתנה צריך שיתן אותה אזקיפה דמזבח במה שזוקף ועולה מן היסוד ולמעלה:
(א) <b>יכול </b>יהו הגדולים נכרתים על הקטנים ת"ל אוכליו יכרת וכו' קשיא לי והא נפק' ליה מהאוכלת דדרשינן ליה לעיל האוכלת ולא המאכלת. ואיכא למימר דמעטיה קרא מעונש ונתתי פני בנפש האוכלת. ומעטיה נמי מכרת דאיפשר דשני עונשין הן עונש על עונש:
<h4>פרק יב</h4>
(א) <b>יכול </b>תהא מטמאה בגדים בתוך המעיים ת"ל וכבס בגדיו וטמא עד הערב וטהר פי' מי לא עסקי' דאכל סמוך לשקיעת החמה דעדיין היא קיימת בתוך המעים ואמר רחמנא וטהר. והכי איתא במס' חולין [עא.]:
(א) <b>יצא </b>עוף טמא שאין איסורו משום בל תאכל טמא דברי ר' יהודה קא סבר אין איסור חל על איסור וחכמים אומרים וכו' יצא עוף טמא שאין לו טרפה פי' כשאמרה התורה בין החיה הנאכלת וכו' הבא בהמה שחיים ראשי איברים שלה: לא אמרה תורה אלא על הנאכלת יצא עוף טמא שאין מדקדקין על ראשי איבריו. אבל נבלה ודאי חיילא על עיף טמא ועל בהמה טמאה הואיל ולכל טומאתם הוקשו זה לזה כדאיתא בפרשת שמיני:
(א) <b>אשר </b>תאכל נבלה מה ת"ל טרפה אמר ר' אם טרפה חיים והלא נאמר נבלה פי' אם על הטרפה כשהיא בחיים דבר הכתוב כי האוכל ממנה כזית מטמא בגדים בבית הבליעה והלא נאמר נבלה אלמא לאחר מיתה היא שמטמאה אבל בחיים לא מטמאה שאם מחיים היא מטמאה קל וחומר לאחר מיתה ולא היה צריך לכתוב נבלה כלל. ואם על טרפה מתה כבר דבר הכתוב כלומר לאחר שמתה הרי היא בכלל נבלה. אם כן למה נאמר טרפה להביא טריפה שלא מתה מאליה אלא שנשחטה וקמ"ל דבנבלה היא מטמא שאין שחיטתה מטהרתה: והא דקיימא לן דשחיטה מטהרת טרפה מטמאתה הני מילי בבהמה אבל בעוף לא והכא בעוף קא מיירי. והכי איתא בזבחים פ' חטאת העוף [סט.]:
(א) <b>יכול </b>המליקה שבפנים תהא מטמאה בגדים בבית הבליעה פי' כגון שנולד בה פסולות לאחר שמלקה בהכשר אי נמי שנפסלה במליקה כגון שמלקה זר או כשמלק בשמאל או בלילה שפסולה בקדש הואיל ואינה ראויה לאכילה תטמא בנבלה אי נמי חטאת העוף כשרה שאכלה זר. ולדעת ר' יוסי הוא דקא בעי לה כיון דאמר ר' יוסי שהטרפה אין מליקתה מטהרת טרפה מטומאתה האיך נמי תהוי כטרפה שנמלקה ותטמא בגדים בבית הבליעה ת"ל נבלה הכי איתא בזבחים פרק חטאת העוף [סט.] ת"ל נבלה איהי נמי נבלה היא אלא ת"ל טרפה. מה טרפה שאינה מתרת את האיסור אף כל שאינה מתרת את האסור יצאה מליקה שבפנים שמתרת את האיסור. פי' מעיקרא הוה מייתי מנבלה ופריך לה איהו גופיה נבלה היא כלומר והא בעינן באיהו נמי תהוי כנבלה הואיל ואינה ראויה לאכילה והיא מליקה בצפורן אלא אימא הא טרפה שאינה מתרת את האיסור וכו' יצתה המליקה שבפנים שמתרת את האיסור פי' שהרי אם עלתה לא תרד הרי שהתירה מליקה זו דמה לכשרה למזבח שהיו אוסרין לו קודם מליקה הילכך אינן מטמאין וכו' ובא לכלל טרפה המולק קדשים בחוץ וחולין בין בפנים בין בחוץ שלא התירו את האיסור שהרי אם עלו ירדו:
(א) <b>אחרים </b>אומרים באזרח ובגר פי' אם חטאת כשרה היא שאכלה הרי היא מותרת לכהן. ואם בשנפסלה במליקתה או לאחר מליקתה נמי אפי' הכי מליקה שבפנים אין איסורה שוה באזרח ובגר שהרי תורת מליקה שבפנים היתר הוא לכהן ואיסורה ממקום אחר בא עליה ולא מחמת המליקה היא אסורה:
(א) <b>יכול </b>עוף חולין שבפנים וקדשים בחוץ או בפנים תהא מטמאה וכו' ת"ל נבלה וכו' בזבחים [סט.] פריך אהאי כי היכי דפריך לעיל דהאי נמי נבלה היא כלומר הא בעינן למימר דהאי נמי תהוי כנבלה ותטמא בגדים בבית הבליעה והאי לא שוותה מבפנים כמבחוץ: ומנא לן דבנבלה ששותה בפנים כבחוץ קא מיירי דילמא בהאיך נבלה נמי קאי דלא שותה בפנים כבחוץ. ומתרץ אלא מה טרפה ששותה בפנים כבחוץ ולא שוחט קדשים בחוץ אף כל נבלה ששותה בפנים כבחוץ: ואקשינן התם בשלמא [וכו'] שוחט קדשים בבחוץ ובפנים מפסל פסילי. אמר רבא אם הועילה לו שחיטת חוץ לחייבו כרת לא תועיל לו לטהרה מטומאתה: הא תינח חוץ פנים מאי איכא למימר לא שוו בפנים כבחוץ. פירוש אם תאמר שהשוחט קדשים בפנים ליטמו נמצא שלא השוה טומאתם בפנים כבחוץ דומיא דטרפה הילכך כיון דבחוץ לא מיטמאו בפנים נמי לא מטמאו אי הכי מולק קדשים בחוץ נמי הא לא שוו בפנים פי' דבפנים לא מטמו ואפילו הכי בחוץ מטמו ולא ילפינן חוץ מפנים: אמר רב שימי בר אשי דנין דבר שלא בהכשרו מדבר שלא בהכשרו פירוש דנין שחיטת קדשים בפנים משחיטת קדשים בחוץ דהוא דבר שלא בהכשרו מדבר שלא בהכשרו ואין דנין מליקת קדשים בחוץ ממליקת קדשים בפנים משום דהאי דבר שלא בהכשרו מדבר שהוא בהכשרו ואעפ"י שזה אינו מטמא זה מטמא: וקשיא לן שוחט חילין בפנים נמי דלא מטמו הא ילפינן להו משוחט חולין בחוץ דהוא דבר שלא בהכשרו מדבר שהוא בהכשרו: ואיכא לתרוצי דקסבר האי תנא חולין בעזרה לאו דאורייתא הילכך פנים מחוץ בחולין דבר שבהכשרו מדבר שבהכשרו הוא: אי נמי איכא למימר הא דילפינן בחולין פנים מחוץ שלא לטמא משום דפנים לגבי טומאת נבלת עוף טהור מקום הכשרו הוא שהרי הותרה מליקה בפנים שהיא נבלה גמורה וכ"ש שוחט. וק"ו הוא ומה מליקת קדשים שמטמאה בפנים. ומשום הכי ילפינן בחולין פנים מחוץ ואף על פי שהוא דבר שלא בהכשרו מדבר שהוא בהכשרו. אבל מליקת חוץ דקדשים היכי ילפינן לה ממליקת פנים אם הותרה מליקה בפנים לא הותרה בחוץ ולא מצינו חוץ שיש לו הכשר לנבלה:
(א) <b>יכול </b>על כבוס בגדים יהא עונש כרת פי' אם נכנס למקדש עד שלא יכבס בגדיו ת"ל ובשרו לא ירחץ ונשא עונו. על כבוס בגדים בארבעים. דכתיב מזכר עד נקבה תשלחו ולא יטמאו את מחניהם ודרשי' מיניה שלוח כלים טמאים במסכת נדה ובספרי:
(א) <b>אחרים </b>אומרים עונו עונו לגזרה שוה מה להלן כרת פי' נאמר כאן ונשא עונו ולהלן גבי נותר כתי' ואוכליו עונו ישא ונכרתה הנפש וכו' מה להלן כרת וכו' ובנסחאות כתיב ונשא עונו ונשא עונו לג"ש וכו' וחפשתי בכל התורה כולה ולא מצאתי ונשא עונו שיהא מפורש בו כרת: ושמא נאמר כי על ונשא עונו האמור באשם תלוי הוא אומר ואשם תלוי הוא ילפי' לה ואשם ואשם מחטאת חלב מה להלן כרת אף כאן כרת והכי איתא בהוריות ובכרתות: ומיהא תמיהא לי מלתא טובא היכי שבקינן נשיאות עון דנותר דכתיב ביה כרת בהדיא וילפי' מאשם תלוי דלא כתיב ביה בהדיא:
<h4>פרשה ח</h4>
(א) <b>מנין </b>לדור אחרון שהתעיבו מעשיהם יותר מכולם ת"ל כמעשה ארץ מצרים אשר ישבתם בה ומנין למקום שיש בו ישראל וכו' ת"ל אשר ישבתם בה ומנין שישיבתן של ישראל גרמה לכל המעשים הללו וכו' פי' מאותו עון ששעבדו בישראל באו לידי עבירות הללו כדי שיתחייבו ויפלו לפניהם לפי שעבירה גוררת עבירה:
(א) <b>אחר </b>ששוקל מעשה מצרים כמעשה כנען מפני מה זכו כנעניים לעמוד בארצם מ"ז [שנה] שנאמר וחברון שבע שנים נבנתה וכו' פי' שהכנעניים נתיישבו בארצם שבע שנים קודם שנתיישבו המצריים במקומן ואחר שנפלו המצרים ביד ישראל בים סוף האריכו הכנעניים ארבעים שנה במקומן נמצאו הכנעניים עמדו ביישובן מ"ז שנים יותר מן המצריים:
(א) <b>לא </b>המשנה נגיד אלא המעשה נגיד פי' מעשים טובים שאדם עושה בעה"ז הם מושכין אותו ומביאין אותו לחיי העולם הבא: ולא המשנה נגיד אלא המעשה נגיד תרגום וימשכו ונגידו:
<h4>פרק יג</h4>
(א) <b>גבי </b>עריות כתיב לא תקרבו לגלות ודרשינן ביה לא תקריבו לגלות אפי' שום קריבה בעולם אסור פי' כי ההיא דעולא דמנשק להו לאחתיה אבי ידיה ואמרי' פליגא דידיה אדידיה דכתי' לא תקרבו ואמר עולא דאפי' שום קריבה בעולם אסור. וגבי נדה נמי כתי' לא תקרבו לגלות ערוה ואמרי' לא תקרבו לא לגלות. ואי קשיא לך תרתי למה לי צריכי דאי כתב רחמנ' גבי נדה התם הוא דאסר רחמנא שום קריבה משום דלבו גס בה ודילמא אתי לידי גילוי אבל שאר עריות אימא לא צריכא: ואי כתב רחמנא בשאר עריות משום דחמירי אפי' ייחוד נמי אסור בהדייהו אבל נדה דשרי ליחוד בהדה אימא הואיל וייחוד שרי בה קריבה נמי לישרי צריכא: מכאן ואילך פנים אחרים לכולה הדא פרשתא עד אל תטמאו בכל אלה:
(א) <b>ואמר </b>ובני יהוידע בן אליישיב הכהן הגדול חתן לסנבלט החורוני ואבריחהו מעלי פי' שפסל אותו ואת בניו מהיותם מגישי מנחה לה':
(א) <b>כשם </b>שאמרתי לך וקבלת כך אמור להם ויקבלו פי' כך אמור להם שיקבלו כלומ' השליחות הזה לא כשליחות בשר ודם ששולח דברים לחבירו על ידי שליח משהגיד לו שליחותו שותק והולך לו אבל אני מוזהר על שליחותי להזהיר אתכם עליו שתקבלוהו א"כ למה קדמו מצרים לכנענים ארבעים שנה מפני שכבדו הכנענים את הצדיק וכו':
(א) <b>ר' </b>יהודה בן בבא אומר שלא תנקור ולא תגדל ציצת ושלא תספר קומי פי' לא תנקור אדם שרואה עצמו במראה אלא לנאות את עצמו. והוא דרך הגוים שמקשטין (עצמן) את עצמן לזנות כדי שיתנו הנשים עיניהם בהם: ולא תגדל ציצת כמו ויקחני בציצת ראשי כדאמרי' נתן דציצית' פי' שהיה מגדל ציצת ראשו. לא תספר קומי שמספר שער ראשו כנגד פניו ומניח מה שבצדדין ושל אחריו כל אלו מעשה אמורי הם: ואין צ"ל גידול בלורית שהוא מעשה הגוים והוא אסור שאפי' לגוים עצמן ישראל מוזהרין מלעשותו. וכמדומה לי שהן מגדלין אותו לע"ז שנה או שנתים ולבסוף מגלחין אותו ומחרימין אותו לנוי ע"ז ואותו היום עושין אותו יום אד והיינו דאמרי' יום תגלחת זקנו ובלורית שהוא יום אידו: ועיקר הבלורית הוא אשר מגדלין את השער לאחריו ועושה אותו כזנב וגודל אותו כמין שרשרת:
(א) <b>איש </b>איש אל כל שאר בשרו לא תקרבו כלל ערות אביך וערות אמך פרט אין בכלל אלא מה שבפרט שהיה בדין הואיל ומותר בבת אחי אביו ואחי אביו מותר בבתו הרי מצינו לענין היתר כשם שזה מותר בזה כך זה מותר בזה. כך לענין איסור אם למדתי שאסור באשת אחי אביו אף אחי אביו יהא אסור באשתו: וכן מצינו לענין היתר שהוא מותר באשת חורגו וחורגו מותר באשתו. אף לענין איסור כשם שאסור בבת חורגו אף חורגו אסור בבתו: אם אמרת כן הבאת לנו עריות מן הדין לכך נאמרה פרשה זו בכלל ופרט לומר לך שאין בכלל אלא מה שבפרט. ואי קשיא לך אל תטמא בכל אלה האמור בסוף העריות כולם יהא כלל שני וכדרוש אותו בכלל ופרט וכלל. ההוא לאו כללא הוא שהרי בכל אלה כתוב בו בהנך דכתיבי לעיל ואדרבא מיעוטא הוא: פרשת עריות שבסדר זה לא נכתוב כאן אלא בסדר קדושים לחבר האזהרות והעונשין יחד:
(א) <b>ואל </b>תטמאו בכל אלה האמור בין בכלן בין במקצתן כלומר בכל אחת מאלה:
(א) <b>שאתם </b>פתחתם תחלה פי' במצריים גדרו עצמן מן העריות. אחת היתה ביניהם ופרסמה הכתוב שנ' ושם אמו שלומית בת דברי למטה דן:
<h3>קדושים</h3>
<h4>פרשה א</h4>
(א) דבר אל כל עדת בני ישראל מלמד שפרשה זו נאמרה להם בהקהל פי' לא כדרך שאר פרשיות שהיה אהרן נכנס תחלה ואח"כ זקנים ואאיכ ישראל אלא כולם שמעו אותה בבת אחת מפני שרוב גופי תורה תלויים בה. וא"ת הרי פרשת החדש הזה נאמר בה דברו אל כל עדת ופרשת ויקהל נאמר בה ג"כ אל כל עדת בני ישראל אעפ"י שאין רוב גופי תורה תלויין בה: התם לפי שהדבר היה צורך לכל ישראל באותה שעה עצמה פרשת החדש דברו אל כל עדת בני ישראל ויקחו להם איש שה לבית אבות צורך שעה היתה להם וכן פרשת ויקהל צורך שעה היתה להם וכן קחו מאתכם תרומה מיד. אבל שאר המצות שלא היה בהם צורך השעה לא נאמרה בהקהל אלא זו בלבד מפני שיש בה מצות הרבה ורוב עונשין של שלשים ושש כריתות: אבא שאול אומר פמליא של מלך מה עליה להיות מחכה למלך. פי' החיל של מלך מה עליו לעשות להיות מחכה למלך אי זו דרך ילך ועל אי זו עיר ילחם ואם ואם יקרא עליה לשלום או למלחמה כך ישראל הם פמליא של הב"ה מה עליהם לעשות אלא שישמעו את דבריו וילכו למקום אשר יצוה עליהם ואת הדרך ילכו בה ולא יפרדו ממנו. ואם ילכו עמו צריכים שיהיו קדושים כמו שהמחנה שלו קדוש:
(א) <b>עצבים </b>על שם שנעשים פרקים פרקים מלשון אין מעצבין את הקטן ומפרש בגמרא בחומה שדרה דמחזי כבונה ובספר איוב ידיך עצבוני ויעשוני: וגם הוא מתפרש על דרך המשנה: גילולין על שם שהם מגועלין. שקוצים על שם שהן משוקצים אומר אני על שם המקרה שיקרה להם הם נקראי' בשני השמות הללו ולא על שם איסורן. ולפי שהם נעשים פעמים של אבן ופעמים של עץ ופעמים של מתכת ואותם של עץ הן נרקבין לכך נקראו תרפים. של אבן בעת הגשמים ונראין כמגועלים ונמאסין לרואיהם. של מתכת מעלין חלודה ומשתחרים ונמאסים. אשרים על שם שמתאשרין מאחרים. נראה לי שהוא מלשון אשרו חמוץ שהוא כמו ישרו חמוץ. וכן האשרים הללו אם נופלין אינם עומדים מאליהם עד שיתיישרו מאחרים.
<h4>פרק א</h4>
(א) <b>תזבח </b>תזבחהו שלא יהא שוחט שני ראשים כאחד. נראה לי דעיקר הגירסא כך היא. תזבח שלא יהו שנים שוחטין זבח אחד תזבחהו שלא יהא שוחט שני ראשים כאחד. והכי איתא במסכת חולין [כט:] שאילו לא נדרש בו אלא זה המדרש לבדו מה היה צריך לומר תזבח תזבחוהו מתזבחוהו נפקא דלא קאמר תזבחום אלא שמע מינה כך ראוי להיות כמו שכתבתי וקאמר מדכתיב תזבחהו חסר ואו דרשינן ביה תזבח הוא:
(א) <b>אם </b>האכל יאכל ביום השלישי שאין ת"ל וכו' פי' שהרי כבר נאמר בפרשת צו את אהרן:
(א) <b>ואוכליו </b>עונו ישא כי את קדש ה' חלל ונכרתה זה בנין אב כל שהוא קדש חייבין עליו כרת: יש מפרשים לרבות כל הקדשים שחייבים עליהם משום נותר דסד"א בשלמים קמיירי אבל שאר קדשים לא קמל"ן. ויש מפרשים בנין אב דיליף קדש קדש מנותר דמלואים דכתיב ושרפת את הנותר באש לא יאכל כי קדש הוא מה להלן באיסור נותר אף כאן באיסור נותר ומיעט רחמנא ואוכליו למעוטי חוץ למקומו מכרת והכי איתא בזבחים [טו:] ובכריתות [ה.]. ומאי כל שהוא את שהוא קדש כלומר את שנאמר בו קדש חייבין עליו כרת דהיינו נותר כדאמרן: וקשיא לי האי פירושא מאי כל ולפירוש' קמא נמי קשיא לי דנותר דכל הקדשים דחייב עליהם כרת הא נפקא לן בצו את אהרן מוינזרו מקדשי בני ישראל וכו' כדאית' התם. ותירוצא להאי קושיא מפרשא לך בדוכת' בפ' וינזרו הילכך פירושא קמא עדיף טפי:
(א) <b>פרט </b>לשקצרוה לסטים פי' אפי' הם ישראל. פרט לשקצרוה הגוים מפרש' בפיאה ירושלמי מתני' בשקצרוה לעצמן אבל אם קצרוה לישראל חייבת. וכן תני אין שוכרין פועלין גוים מפני שאין בקיאין בלקט. והיינו דקא מפרש עלה הכא מכאן אמרו נכרי שקצר שדהו ונתגייר ר' יהודה מחייב בשכחה שאין שכחה אלא בשעת עימור פי' דכתי' ושכחת עומר בשדה וקאמר ר' יהודה מאן דמחייב בשעת עימור אע"ג דלא הוי חייב בשעת קצירה השתא מיהת חייב ורבנן סברי כי תקצור קצירך בשדך ושכחת מאן דמחייב בשעת קצירה מיחייב בשעת עימור והאי קציר דלא הוה חייב בשעת קצירה תו לא מחייב: מיהו כולי עלמא מודו שהשכחה נוהגת במחובר ובתלוש דהא כתיב בשדך ושכחת:
(א) <b>אין </b>לי אלא קוצר תולש מנין ת"ל לקצור. מנין לרבות את העוצר: נסחא אחרינא החוצד: ובגמרא דילן במסכת חולין פ' ראשית הגז [קלז.] קציר אין לי אלא קציר עוקר מנין המאושר שבכולן עוקר: ואיפשר כי העוצר הוא מלשון מעצר ואדם שהוא עובר אינו מקפיד עליו אם עוקרו אם לאו. ועוקר הוא העוקר אותה מעיקרא וכו': אין לי [כאן חסרו ב' שלש שיטות מההעת']
(א) <b>[האוג] </b>הוא הסומק הוא האדו' כמו כרמ"ז וחמוץ מעט ומכניסין אותן המינין שבאילן שהן חייבין בפאה האוג והחרובין האגוזין והשקדין הגפנים והרמונים הזיתים והתמרים. ואני תמיה על כמה מיני פירות שלא נמנו כאן התפוחים והעוזרדין והערמונים והלוזין והאפרקסין והאגסים והשאפים והרימין והתותים והרימון והרימון והתיתין והאפרסקין והשאר איפשר כי לא היו אצלם מין הנשמר שהיו רוב אותם המינין מצויין בהפקר והאי נשמר דאמרינן בפיאה לאו דהוא גופיה נשמר אלא שיהא מין הנשמר ואעפ"י שאין הוא עצמו נשמר שהרי המפקיר כרמו והשכים בבקר ובצרו חייב בלקט ובשכחה ובפאה ופטור מן המעשר מאי טעמא תעזוב יתירא כתיב בהו והא בעינן נשמר אלא שמע מינה מין נשמר קאמרינן: והכא נמי כיון שאין רוב מינין נשמרין אעפ"י שהן נשמרין פטורין דבין לקולא בין לחומרא בתר מין הנשמר אזלינן: ובריש דמאי שנינו הקלין שבדמאי השיתין והרימין והעוזרדין ובנות שיח. ובנות שקמה ונובלות התמרה הגופנין והנצפה וביהודה האוג והחומץ והכוסבר: ואמרינן בגמרא ירושלמי אמר ר' יוחנן מפני שרוב מינין הללו אין באין אלא מן הפקר. ואי קשיא לך ליתני נמי הנך ערמונים ולוזים וכיוצא בהם דאמרינן לעיל שאין מינין נשמר. איכא למימר דהנך לא איצטריכו ליה שלא היו אצלם נשמרים כלל אלא מן ההרים ומן היערים היו מלקטין אותם אי נמי איכא למימר שלא היו מצויין אצלם אלא שממקום רחוק היו באים להם ומעט שהיה אצלם בישוב היה נשמר ואעפ"י שרובן היו הפקר רוב הבאים אצלם נשמרים היו אבל אלו שמנו בריש מסכת דמאי היו מצויין ביניהם ולא היו נשמרים:
(א) <b>לא </b>תכלה אין פיאה אלא מחמת כלוי אין פיאה אלא שיש לה שם: אין פיאה אלא בסוף מכאן אמרו נתן בין בתחלה בין באמצע ובין בסוף יצא ר' שמעון אומר נתן בין בתחלה וכו' ובלבד שלא יפחות באחרונה מאחד בששים פי' אין פיאה אלא מחמת כלוי שלא תאמר פיאה זו כעין פאת הראש ופאת זקן היא והיא אחת מקרנות השדה אלא אפי' באמצע הרוח יכול להניח אלא שלא כלה את שדה כולה מדכתיב לא תכלה וכתיב לא תקצור פאת שדך אין פיאה אלא שיש לה שם. אלא שיהא דבר הראוי:
(א) <b>למה </b>אמרה תורה לא תכלה פאת שדך ר' שמעון קא דריש טעמא דקרא אלא בין העיקר והטעמים שלו ארבעה הם:
(א) <b>שדך </b>ולא שדה אחרים פי' אם קבל עליו לקצור קמתו של גוי פטור מן הפיאה ומכולן. שדך ולא ששתף עם הגוי שאפי' יש לו חלק בקרקע כיון שידו של גוי בשותפות פטור:
<h4>פרק ב</h4>
(א) <b>וכל </b>ההרים אשר במעדר יעדרון אעפ"י שאין הבקר יכול לעבור נותן פיאה אחד לכל: פי' הרים שהם טרשים טרשים סלעים סלעים שאין יכול לחרוש בם בבקרים אלא עודר בו במעדר ביד כאן מעט וכאן מעט המקומות שבין הסלעים אעפ"י כן אינו כשתים ושלש שדות אלא כולן כשדה אחת ונותן פיאה אחת לכל:
(א) <b>ואם </b>היה שער כותש אינו מפסיק פי' שער הענפים של אילן הם כמו השער לאדם ואם היו הענפים כותשין על הגדר כלומר שהם דוחקין אותו ומכסים עליו עד שהגדר נכתש מפני דוחק השער אינו מפסיק לפי שאינו נראה:
(א) <b>ולחרובין </b>כל הרואים זה את זה: נראה מגמרא דבני מערבא דלחומרא הוא שאם היו שני חרובין זה בצד זה הראשון רואה את האמצעי והראשים אינם רואין זה את זה נותן מן הראשים על האמצעי ומן האמצעי על הראשים אבל אינו נותן מן הראשים מזה על זה: והכי מפרש לה התם ולא ידענא מאי טעמא. ושמא מפני כי הם נמוכים משאר אילנות מפני שיש להם ענפים מרובים ופארותיהם ארוכים כדאיתא בפרק לא יחפור [כז:]: ומפני זה הם נחבאים זה מזה הילכך אפי' ברוח אחת בעינן שיהיו סמוכים כדי שיראו זה את זה: ור' אלעזר בר' צדוק אתא לאיפלוגי אכולהו ואמר אף לחרובין (בין) שהיו להם בכל העיר נותנין פאה אחת וכל שכן לזתים ולשאר אילנות אעפ"י שאינם רואים זה את זה כלל:
(א) <b>לקט </b>קצירך ולא לקט קטוף לקט קצירך אין לקט אלא הבא מחמת קציר מכאן אמרו היה קוצר קצר מלא ידו או תלש מלא קומצו הכהו קוץ או עקרב ונבעת ונפל מידו לבעל הבית פי' שאין זה בשעת קציר שכבר קצר אותם. אבל תוך היד תוך המגל פי' שנכנסו השבלים לאויר היד וחתכן המגל מתוכו של מגל כלומר בחדודו ולא בגבו ונפלו לארץ אם שנים לבדם נפלו לקט הם. ויש מפרשים תוך היד תוך ידו ממש אעפ"י שתפס בהם כיון שנפלו מידו עד שלא גמר לקצור מלא ידו שהחזיק לקט הם שזהו בשעת קציר ואינו אחר הקציר. והכי נמי מסתברא מדקתני ואזיל אחר היד או אחר המגל כלומר אחר היד אעפ"י שנכנסו תוך המגל או אחר המגל אעפ"י שנכנסו תוך היד פי' אחר המגל כגב המגל אחר היד הוא דאינו לקט אבל תוך היד אעפ"י שתפסו לקט הוא: כתבתי הנסחא כמו שמצאתיה כאן והיא מוחלפת מן הגירסא שהביאו במסכת חולין פרק ראשית הגז והכי איתא התם לקט קצירך ולא לקט קטוף ר' יוסי אומר אין לקט אלא הבא מחמת קציר. ופרכינן התם ר' יוסי היינו ת"ק אימא שר' יוסי אומר וכו' אלמא הכי קאמר אין לקט אלא הבא מחמת קציר ולא הבא מחמת קיטוף פי' שבירה ביד אינו לקט והכא משמע דלמעוטי אחר הקציר אתא כדמפרש ואזיל מכאן אמרו וכו' ותנא גופיה קתני לה ור' יוסי ליכא הכא: ואני תמה מאד על חילוף הגירסות מהו: ומה שסדר הגמרא במסכ' חולין אם ראה הנסחא הזאת מה ראה להקשות ר' יוסי היינו ת"ק ותירוץ שר' יוסי אומר וכו' אדרבא פלוגת' איכא ביניהו דת"ק דריש ליה למעוטי קיטוף ור' יוסי דריש ליה למעוטי אחר הקציר אבל לקט קיטוף לקט הוי. ואיפכ' הויא פלוגתייהו ממאי דאמרינן בגמר' דילן ומאין היה לו לבעל הגמר' לסדר הענין והמחלוקת כך: ועוד אני תמה מאד על מאי דאמרינן התם בגמרא דילן אמר ליה רב אחא בריה דרבא לרב אשי מודה ר' יוסי במידי דאורחיה דתניא אין לי אלא קוצר תולש מנין וכו' מאי ראיה איכא מהכא דילמא שאני פיאה דכתיב ביה לקצור בקוצרך. ועוד דקא משמע ליה השתא דתולש ועוקר דקא מרבינן הכא בקטנית וירק הוא דקא מיירי דאורחייהו בתלישה ועיקור. והכא בתורת כהנים קתני עלה דהא מילתא אין לי אלא תבואה קטנית מנין ת"ל ארצכם. אילנות מנין ת"ל שדך. אלמא רישא במידי דלאו אורחיה בתלוש וקטוף קא מיירי ואי רבי יוסי קתני לה קשיא דר' יוסי אדר' יוסי: ולפום האי נסחא דסבירא משמע טובא דשניא פאה מלקט דכיון דתולש ועיקר קא מרבינן בתבואה גבי (באה) [פאה]. ואי איתא דלקט נמי אמרינן כי האי גרע איסור המגל מקיטוף דיד שהרי תוך היד היו שתפשם לקצרם ומפני שנשברו בגב המגל אמרינן אינו לקט אלא ש"מ דשאני פיאה מלקט דבלקט בעינן קצירך וגבי המגל אינו קציר וגבי פיאה מרבינן להו לכולהו מלקצור בקוצרך: מ"מ אני תמה מאד על הפלגת הגירס' והנסחאות. ובעל הגמר' איך לא ראה הנסחא הזאת או שמה ראה ונפלאה דעת ממני נשגבה לא אוכל לה עד יבא ויורה צדק לנו: ראש היד ראש המגל ר' ישמעאל אומר לעניים פי' שהיו שבלים נוגעות בראשי אצבעותיו ונדחקו עליהם בראש המגל ונשברו שאלו אינן לא אחר היד ולא אחר המגל ולא תוך היד ולא תוך [המגל] ר' ישמעאל סבר ראש היד וראש המגל בשעת קציר קרינא ביה ור' עקיבא סבר לאו שעת קציר הוי עד דהוי תוך היד ותוך המגל ולאו בספק' פליגי דלכולי עלמא ספק לקט לקט ספק שכחה שכחה:
<h4>פרק ג</h4>
(א) <b>יכול </b>הואיל והתיר הכתוב את העוללות לעניים וכו' ר' עקיבה דריש ליה להאי קרא דר' אליעזר:
(א) <b>עקץ </b>את האשכול פי' שבר אותו מעוקצו: ואין פרט אלא הענבה הנושרת בשעת השבירה מכח השבירה וגרסי' במשנת פיאה פ"ו שני עמרים שכחה שלשה אינן שכחה. שני גרגירים פרט שלשה אינם פרט שתי שבלים לקט שלשה אינן לקט: ותמיה מילתא בשלמא שלשה עמרים גדיש הם והוא הטעם לעומר שיש בו סאתים שאינו שכחה מפני שהוא גדיש פי' גדיש כשמו כמו סאה גדושה שעושים תל מן העמרים זה על גב זה והוא נקרא גדיש ופעמים שאדם עושה גדיש משלשה עמרים. אבל שתי שבלים לקט שלש אינם לקט מנא לן וכן שני גרגרים פרט שלשה אינן פרט מנא לן דבשלמא גבי לקט נמי איכא למימר לקט קצירך אמר רחמנא ולא קצירך עצמו ופעמים שאין אדם קוצר בבת אחת אלא שלשה שבלים אבל שני גרגירים פרט לא ידענא מאי טעמא. ואיפשר דילפינן לה מלקט שכחה שנים שנים ואי קשיא לך עוללות נמי מאי טעמא לא ילפינן מינייהו ונימא בהו כי האי מילתא שני עוללות לעניים שלשה לבעל הבית התם קא מפרש דרחמנא אמר וכרמך לא תעולל מדאקדים רחמנא כרם ללא תעולל ש"מ אפי' כרם שכולו עוללות לעניים:
(א) <b>אי </b>זו היא עוללת כל שאין לה לא כתף ולא נטף וכו' פירושו בירושלמי איזהו כתף פסיגין זו על גב זו נטף התלויות בשדרה ויורדות פי' דרך האשכולות להיותם פסיגין אשנגרש בלע"ז ורוב האשכולות יש להם כתף ונטף וכו' כתף הוא העליון שבאשכול שבצד העוקץ והוא הנקרא כתף בשעה שהוא רחב בכתפיים של אדם והרחב שלו הוא מפני הפסיגין שלו שהן דחוקות ודבוקות זו בזו ואינן מניחין זו את זו להיות נוטפות למטה אלא עומדות זקופות וזנב האשכול שאין פסיגין שבו דבוקות זו בזו יורדת ומביטות למטה בזנב השדרה והוא נקרא נטף על שם שמביטות למטה כדאמרינן בעלמא ועינהא מטייפי אי נמי על שם שהן עומדות כגון ניטפי: ואמרו רבותי' אם יש לה כתף או נטף לבעל הבית ואיזו היא פסיגא אחת לבדה שאין לה שדרה שיהו בה פסיגין אלא פסיגה שנבראת כך היא לעניים: וראיתי בירוש' ר' אבא בשם ר' יהודה והוא שיהא נותנה על גבי טבלא וכולן נוגעות בטבלה ודומה שאף בפסיגה אחת נותן בה שיעור שאם היתה אותה פסיגה ענביה דוחקות זו בזו הרי היא עושה כתף לעצמה אלא בזמן שיהו ענפיה מפורדות עד שיהא אדם נותנה על גבי טבלא ונותן טפלות ונוגעות בטבלא זו היא עוללות. ספק היא לעניים נראה לי אם מצא בגתו או בכרם שלו עוללת ולא ידע מאין היא הרי היא לעניים ולא אמרינן שמא מן האשכול נשברה ונפלה עוללות שבארכובה. אם נקצרה עם האשכול הרי היא של בעל הבית פי' ארכובה היא הפרק שהאשכול יוצא ממנו והאשכול תלוי בעוקץ ארוך והעוללת הזו תהא יוצא מאותו הפרק ואינו ידוע אם מעוקץ האשכול הוא עיקרו או מן הזמורה הוא שאם היה מן האשכול הרי הוא כאשכול. אעפ"י שהוא רחוק משאר פסיגי האשכול הילכך בודקין אותו כך אם כשתולש היא נתלשת עמו בידוע שהוא מן השדרה שבאשכול ואם לאו הרי היא עוללת לעצמה והרי היא לעניים. וכעניין הזה איפשר להיות ספק כמו כן אם כשהוא תולש את האשכול הפסיגה האמצעית נתקה חציה עמו וחציה בזמורה הרי היא ספק והיא לעניים אלא שלא הייתי יכול לפרש הספק האמור למעלה על זה הענין מפני שעדיין לא נזכרה עוללת שבארכובה. גרגיר יחידי ר' יהודה אומר אשכול וחכמים אומרים עוללת. ראיתי בירושלמי מאי טעמא דר' יהודה דכתיב ונשאר בו עוללות כנקף זית שנים שלשה גרגרים בראש אמיר יתר מכאן אשכול נראה עכשו מזה הענין שכך פירושו של דבר. אשכול שכולו גרגרים יחידים שאינו עשוי פסיגין אלא הגרגרים תלויין בשדרה ויוצאין מעוקציהן. מכל מקום מחולק הוא מענין הפסיגא שהפסיגא אין לה שדרה והגרגרים שבה בראשה הם עומדין וזה אשכול יש לו שדרה ארוכה וגסה כשאר אשכולות אלא שאין לו פסיגין פסיגין שהגרגרים יוצאין מן השדרה ויורדין עליה ר' יהודה סבר כיון שיש לו שדרה כעין אשכולות אשכול הוא זה שאעפ"י שהוא גרגרים גרגרים לא נקראו גרגרים עוללות אלא שנים או שלשה הא יתר מכאן אשכול הוא ורבנן סברי כיון דאין לו פסיגין כעין אשכול כולו נדון כפסיגא אחת פי' פסיגים נתחים תרגום ירושלמי ונתח אותו לנתחיו ויפסג יתיה לפסיגוהי: עוד יש לפרש על כתף ונטף כתף פסיגין זה על גב זה. נטף תלויות בשדרה ויורדות פי' פסיגין זו על גב זו שהפסיגין העליונים שבאשכול דרכן להיות מתאמין שנים בראש הפסיג כמו ענף האילן שיוצא ממנו ענף אחר כעין תיומת ומפני אשר הפסיגים העליונים כך הם תאומים ויש בהן גרגרים הרבה האשכול רחב מלמעלה כדרך שהאדם רחב בכתפיו יותר משאר הגוף והוא נקרא כתף. אבל כשמתחיל לירד למטה הפסיגין שלו כחושין ואינן מתאמין אלא פסיג פסיג תלוי בשדרה ויורד לפי שאין בו דוחק רבוי הגרגרים והוא נקרא נטף כאשר פירשתי למעלה. זהו דרך האשכולות. ויש כמו כן אשכולות שיש להן כתף ואין להן נטף שדומין לשדרה כמו שנקטעה סמוך לראשה והפסיגין התאומים שדרכן להיות בראש האשכול יש בה אבל זנב השדרה אין בה ופעמים שכל השדרה נטף ואין בראשה כתף שאין בה פסיגין מותאמין אלא כחושין ותלויין בשדרה פסיג פסיג לעצמו ושניהם לבעל הבית כי שניהם אשכולות ולא עוללות. והעוללות הוא פסיג יחידי שאין לו שדרה כמו שפירשתי והספק איפשר לפרשו על מעשה האשכול עצמו כמו הפסיגה הזו שהיא יחידה יש עמה מעט תיומת מלמעלה והתחתונה לה כעין סדרה ואי איפשר לעמוד בה אם היא שדרה והתיומת העליונה נטף השדרה או אם הוא הכל פסיג אחד כי הפסיג המתואם נדון פסיג אחד הואיל ואין לו שדרה אמצעית שהיא מוציאה מכאן ומכאן והיא לעניים. וזה הואיל והתיום שלו יוצא מצדו והוא מסופק בשדרה זה ספק לעניים. והריני מצייר צורת המכותף והמנוטף כל אחד לעצמו והעוללת ידועה והמסופק' כדי שיתברר הדין מהם [חסר הציור בכ"י:]:
(א) <b>תשעים </b>ותשע האומרי' לחלק ואחד אומר לבזבז אפי' היו ידיו יפות לזה שומעין שאמר כהלכה פירוש שיהא אחד מלקט ואח"כ יחלקו העניים ביניהם שוה בשוה פי' לבזבז כל אחד: לקט מן האילן כפי כחו בלי חלוקה בשאר אילנות שומעין לזה שאמר לבזבז דכתיב תעזוב אבל בדלית ובדקל שומעין לזה שאמר לחלק אעפ"י שהוא יחיד דכתיב אותם מיעט. והריני למד מן הקציר שיד כולן שוה בו וכתיב ביה תעזוב ושאר אילנות הדומין לו הדקלים מפני גובהן. והדלות מפני שאין אדם יכול בו מפני חלישותה ואם יעלו בה שנים או שלשה תשבר ויבאו לידי סכנה הילכך אחד מלקט ואח"כ חולקין ביניהן.
(א) ר' שמעון אומר חליקי אגוזים בדלית ודקל פי' אילני האגוז נקראים חליקי מפני שקליפתן חלקה ושורתם עולה ביושר בלא קסמין ואין אדם יכול לעלות בהם כשאר אילנות הילכך אין יד כולם שוה בהם בקציר: תעזוב הנח לפניהן תבואה בקשיה. תלתן בעמיר וכו' פי' כשם שזכו עניים [בתבואה] כך זכו בעציהן:
(א) <b>יכול </b>אף השירה אותם הרוח ת"ל אותם. ואי קשיא לך הא דאמרינן לעיל ובקוצרכם פרט לשקצרוה לסטים וקרסמוה נמלים או שברתה הרוח אלמא נשרה ברוח פטור מן הפיאה: לא קשיא דהתם מה ששברה הרוח הוא פטור מפיאה והכא כגון שליקט את פירות האילן והניח בו כדי שיעור פיאה ולא הספיק להפרישה לפיאה עד אשר השירה אותם הרוח שהפירות הנושרין יהיו פיאה על מה שליקט שהרי נשארו בסוף כדין פאה אבל לא זכו בעצים שלהן הואיל ולא הפרישן עדיין אבל אם הפרישן ואח"כ השירה אותן הרוח כשם שזכו בהם כך זכו בעיציהן: מניין שספק לקט לקט וכו' ת"ל תעזוב אותם מפרש בירושלמי הנח לפניהם משלך. נראה לי מדכתיב תעזוב יתירה אחד כאן ואחד בפרשת אמור: אני ה' אלהיכם איני גובה מכם אלא נפשות שנאמר אל תגזל דל כי דל הוא פי' אלהים לשון דיין הוא. אבל גביית נפשות מן המקרא האחר הוא יוצא וכו' ויש מפרשים אותו מזה המקרא בעצמו מדכתיב אלהיכם ולא כתי' אלהים משמע מכם בנפשותיכם:
<h4>פרשה ב</h4>
(א) <b>על </b>מנת למקט פי' על מנת להכעיס למקט כמו ונקוטותם בפניכם לשון קטטה:
(א) <b>לא </b>תכחשו מה ת"ל לפי שנאמר וכחש בה למדנו עונש פי' שהמכחש ממון לחברו נקרא חוטא ומועל בה' דכתי' בריש עניינא נפש כי תחטא ומעלה מעל בה' וכחש בעמיתו בפקדון וכו' ולא עוד אלא שנעשה עליו גזלן בכפרתו וחייב באונסא כדכתי' בההיא פרשת' והשיב את הגזלה ואת העושק אשר עשק ואת הפקדון ואת האבידה אשר מצא הרי שנתייחדו כולם להשבה לומר מה גזלה ועושק אעפ"י שנאנסו ממנו חייב להחזיר והכי איתא פ' הגוזל עצים [קה.]: אזהרה מנין פי' היכן מצינו שהזהיר על עון זה שהעובר עליו נקרא גזלן וחוטא ומועיל בה' ת"ל לא תכחשו: לא תשקרו מה ת"ל לפי שנאמר ונשבע על שקר למדנו עונש פי' שהנשבע על ממון חבירו והודה משלם קרן וחומש ואשם והיכן הוזהר על שבועה זו ת"ל לא תשקרו ולא תשבעו בשמי לשקר אתא לדרשא כדדרשינן ליה בסמוך:
(א) <b>אין </b>לי אלא איש לאיש פי' דלא כתי' איש בעמיתו משמע הדומה לו דהיינו איש כמותו אבל איש לאשה ואשה לאיש ואשה באשה מנין שהוא מוזהר כמו כן ת"ל איש בעמיתו ש"מ פי' מדלא כתי' איש ברעהו משמע אפי' אשה ומרבה רחמנא אשה לענין גזלנות היא הדין לאשה באשה וכל שכן אשה לאיש:
(א) <b>לא </b>תגנובו ולא תכחשו ולא תשקרו איש בעמיתו ולא תשבעו הא אם גנבת סופך לכחש פי' שהגונב כשיתבע אדם אותו אעפ"י שהוא רוצה להחזיר הגנבה מ"מ מכחיש הגנבה כדי שלא יתפס כגנב ואומר לא גנבתי אלא במציאה בא לידי. ואם חזר וגנב סופו לשקר שיהא לבו משוך אחרי הממון וחומדו וכופר בו לגמרי ואם יחזור ויגנוב סופו לישבע לשקר נמצא שהגונב ממון מכחש ומשקר ונשבע לשקר ומחלל את השם:
(א) <b>לא </b>תעשוק את רעך יכול איש פלוני גבור והוא אינו גבור איש פלוני חכם והוא אינו חכם. נראה לי שהוא עושה לא תעשוק כמו לא תחשוק כי יש דוגמתם הרבה במקרא מתחלפין חית בעין ועין בחית וכן עושו ובאו כמו חושו. נעתם ארץ כמו נחתם. יקח מכם עמדתו כמו חמדתו. שרוע וקלוט כמו סרוח תסרח על אחורי המשכן וכובע סרוחים. עשקה לי ערבני כמו חשקה לי כלומר חשוק את נפשי והערב לי מחליי וראיה לדבר זה כי הוא אומר בסמוך הנה לשלום מר לי מר ואתה חשקת נפשי משחת בלי: ולא יעבטון ארחותם כמו ולא יחבטון כלומר לא יכשלו בדרכיהם בשום חבטה: ובלשון אגדה במגלת איכה איכה יעיב באפו ה' את בת ציון ר' חנינא בר חמא אמר איך חייב ברוגזיה ית בת ציון אית אתרא דצווחין לחייבא עייבא. והא נמי אי לאו דכתי' גבי לא תגזול הייתי אומר לא תעשוק מלשון חשק כלימ' לא תקנא לחשוק רעך אם הוא חכם גבור ועשיר ואתה אינך כמותו ואם חמד עליו יהא עובר בלאו ת"ל לא תגזול:
(א) <b>עד </b>בקר אינו עובר עליו אלא עד בקר ראשון בלבד פי' לילה הראשון בלבד ואינו עובר עליו על כל לילה ולילה: והכי מפרש בתוספת' דנזיקין ומייתי לה בפ' המקבל [קי.] ומפרש התם דמכאן ואילך עובר בלא תשהה:
(א) <b>יכול </b>אפי' המחהו אצל שולחני ואצל חנוני יהא עובר עליו פי' בעל הבית אבל השולחני והחנוני עוברים עליו שהרי קבלו עליהם את חובו והעונש בכלל. והכי מפרש בתוספת' וקאמר התם שאם התנו מתחלה עמו שלא לעבור אינן עוברין: מיהו מסתברא לי דלית הלכתא כי ההיא מתניתא דקיימא לן דרב ששת דאמר אינו חוזר לית הלכתא כוותיה אלא כרבא דאמר חוזר שאם רצה חנוני לחזור בו חוזר. וכיון דיכול לחזור בו אמאי עובר עליו חנוני:
<h4>פרק ד</h4>
(א) <b>מלמד </b>שהדיין המקלקל את הדין קרוי עול שנוי ומשוקץ חרס ותועבה פי' דכתיב כי תועבת ה' כל עושה אלה כל עושה עול הרי שהעול נקרא תועבה וכתיב כל תועבת ה' אשר שנא וכתיב נמי שקץ תשקצנו ותעב תתעבנו כי חרם הוא וגורם לחמשה דברים מטמא את הארץ שכיון שהעול נקרא תועבה הרי [הוא] כעובד ע"ז שגורמת לכל הדברים הללו כמו שמפורש בתורה ובנביאים בכמה מקומות:
(א) <b>לא </b>תלך רכיל שלא תהא רך לזה וקשה לזה פי' רך ואזיל: ד"א לא תלך רכיל שלא תהא כרוכל שהוא מטעים דברים והילך פי' זו רכילות דברים ממש. ולפי שהרוכל המחזר בעיירות עם מיני תכשיטין מוליך חדושין מעיר לעיר כדאמרינן ממהדרי מילי שהוא מספר בעיר הזאת מה שראה באחרת וכן מספר בעיר אחרת מה שרואה בזו ולפיכך דמה הרכילות לרוכל כי המוליך רכילות מגיד לזה מה ששמע מזה:
(א) <b>לא </b>תקום ולא תטור עד היכן היא כחה של נקימה אמר לו השאילני זו היא הנקימה. יש שמתמיהין בדבר הראשון שלא השאילו והיה תחלה לקלקל אינו עובר בכלום והשני עובר עליו בלאו: ואין כאן דבר תימה שהראשון שלא השאילו לא משום נקימה ולא משום שנאה עשה שהרי אוהב לו מתמול שלשום אלא שחשש להפסד החפץ שלו שמא יפגם או שמא יפשע בו ויאבד או שמא תפסד החפץ לכך הוא מנעו ממנו ולא משום נקימה. ואם הראשון מנעו ממנו משום איבה כל שכן שהוא עובר משום לא תשנא את אחיך ומשום לא תקום ואעפ"י שלא הזכיר הנקימה בפיו כי הב"ה בוחן לב חוקר כליות: נוקם ונוטר לאחרים פי' לגוים:
(א) <b>ואהבת </b>לרעך כמוך ר' עקיבא אומר זה כלל גדול בתורה דעלך סני לחברך לא תעביד. כלל גדול הוא לרובי המצות. בין עזאי אומר זה ספר תולדת אדם ביום ברא אלהים בדמות אלהים עשה אותו זה כלל גדול מזה פי' שאלו מן הפסוק הראשון לא שמענו אלא כמוך הרי שנתבזה הוא או נתקלל הוא ונגזל ונחבל יתבזה חברו עמו ויתקלל עמו ויחבל עמו לכך נאמור בדמות אלהים עשה אותו. את מי אתה מבזה ואת מי אתה מקלל דמות דיוקנו של מקום זה הכלל גדול מן הראשון:
(א) <b>על </b>בהמות אחרים פי' על בהמת גוים וקא דריש הכא שאפי' בהמת גוים על בהמת גוים לא ירביע שלא במינה: ונ"ל שאף בהרכבת האילן שלא במינו נותנין זה הדין שלא ירכיב ישראל אילן באילן שלא במינן אפי' לגוים דכתיב את חוקותי תשמורו. ודוקא בהני תרתי שהגוים מוזהרין עליהם כישראל מימות אדם הראשון דכתי' תוצא הארץ נפש חיה למינה. וכתיב ותוצא הארץ דשא עשב מזריע זרע ועץ פרי עושה פרי: והיינו דדרשינן את חוקותי תשמורו חוקים שחקקתי לך כבר. אבל לבישת שעטנז וכיוצא בו שאין הגוים מוזהרין עליהם אין ישראל נמנע מלעשות לגוים ומזמיני' אותם להם:
(א) <b>מנין </b>שלא יקיים פי' אם עושה מעשה בקיומו כגון שמחפת עליו את העפר וכגון שגודר סביבותיו לשמרו הרי הוא לוקה עליו ואינו עושה מעשה בו אלא זרעו לאחרים וכשראה היה טוב בעיניו ורוצה בקיומו הרי יש עליו איסור לאו אעפ"י שאינו לוקה שנאמר כלאים שדך לא וכו'. לא אמר אלא משום כלאים פי' דכתיב ביה בהמתך לא תרביע כלאים שדך לא תזרע כלאים. והרי אנו סומכין כלאים לשדך לא. כלומר לא הקפיד על הזריעה בלבד אלא כל קיומי כלאים:
(א) <b>מנין </b>לרבות הלבדים פי' פילטרו"ש בלע"ז ת"ל שעטנז כל דבר שהוא שו"ע טוו"י ונו"ז. משמע מהכא דהכי דריש ליה או שוע או טווי או נוז. ובמס' נדה [סא:] אמרינן והלכתא כמר זוטרא דאמר מדאורייתא שוע טווי ונוז בעינן מדאפקיה רחמנא בחד לישנא: ואיפשר דהכא מדרבנן קאמר וקרא אסמכתא בעלמא. מיהו היכא דהוי שוע וטווי חד חד לחודיה וקטר ליה בהדי הדדי ההוא קוטרא עביד להו כאילו הוי שוע טווי ונוז בהדי הדדי מעיקרא: והא מילתא גמרינן לה מדאצטריך רחמנא למשרי כלאים בציצית משום דהתם ליכא חבור לא בשועם ולא בטווייתם אלא בנוזם בלבד והוא הקשר וטעמא דציצית הוא דשרי אבל בעלמא הוה אסור מן התורה שמע מינה שהקשר חמור יותר מן הארוג: יכול לא יפשיל את הקופה לאחוריו פי' קופה שיש בה צמר ובגד פשתים שהרי שניהם עולין עליו ת"ל לא תלבש:
<h4>פרק ה</h4>
(א) <b>את </b>זו שחציה שפחה וחצי בת חורין מאורסת לבר חורין דברי ר' עקיבא. ר' ישמעאל אומר בשפחה המאורסת לעבד עברי. משמע דאי לבן חורין לא הוי ייחוד לא משום דאסירא ליה הילכך לא מיחייב עלה בייחוד דבן חורין והתם מפרש טעמא לר' ישמעאל דהפדה לא נפדתה אמרה תורה דברה תורה כלשון בני אדם. ומאורסת לעבד עברי פי' מיוחדת לעבד עברי דכתיב לא יומתו כי לא חופשה מכלל דהוא חפשי: אלמא לא במיוחדת לעבד הכנעני קא משתעי קרא: ר' אלעזר בן עזריה אומר כל העריות מפורשות וכו' אלא זו שחציה שפחה וחציה בת חורין מפרש בכרתות [יא.] ומאורסת לעבד עברי וקא מקשה התם ר' אלעזר בן עזריה היינו ר' עקיבא. התם ר' אלעזר הוא דקאמר לרבי ישמעאל בעלמ' כוותך סבירא לי דדברה תורה כלשון בני אדם והכא שני. מכדי כתב ליה קרא כי לא חופשה והפדה לא נפדתה למה לי שמע מינה לחציה שפחה וחציה בת חורין הוא דאתא פי' מדשני קרא בדבוריה דגבי חופשה לא כתב הכי והכא כתיב והפדה לא נפדתה שמע מינה דוקא קאמר:
(א) <b>בקורת </b>מכות פי' שהיא לוקה. ומפרש בכרתות בקורת תהיה בקריאה תהא כדתנן האחד מונ"ה והשני קור"א והשלישי אומר הכהו. פירוש קורא עליו המקרא והפלא ה' את מכותך וגו':
(א) <b>הא </b>אם חופשה יומתו מפרש בגטין פרק השולח [לט:] הא חופשה ואח"כ נתקדשה לו יומתו דסד"א כיון דקידושין קמאי קידושי טעות הוו קידושי בתראי נמי לאו כלום נינהו דדעתיה אקידושי קמאי קמ"ל: אורעה כל הפרשה כולה ללא חופשה לומר שאין גומר בה אלא שטר פי' כי לשון חופשה אינו אלא לשון שטר כדיליף לעיל. ומדלא קאמר בסוף כי לא חופשה ולא נפדתה שמע מינה שאין כסף גומר בה לחירות אלא השטר:
(א) <b>כל </b>העריות עשה בהם קטן כגדול ועל הקטנה את שהוא ראוי מהם לעונשין נענש אפי' על ידי קטן או קטנה ובלבד שיהא הקטן מבן תשעה ולמעלה או הקטנה מבת שלש שנים ומעלה אבל בשפחה לא עשה בה קטנה (או) כגדולה שאם אינה בת עונשין אף הוא אינו נענש עליה דבדידה תלא רחמנא אבל היא נענשת על ידי קטן בן תשעה כדאמרי' לעיל דהכי אמר רחמנא בקורת תהיה והביא את אשמו ומה שכתו' ואיש אשר ישכב את אשה וגו' דבגויה דידיה פתח רחמנא איבעי ליה למכתב ברישא והביא את אשמו והדר בקורת תהיה אלא שמע מינה בדידה תלא רחמנא מילתא ולא בדידיה והכי איתא בכריתות [ט.] כל העריות לא עשה מזיד כשוגג ושפחה עשה מזיד כשוגג פי' לגבי דידיה דמייתי עליה קרבן מייתי נמי אמזיד כשוגג כדאיתא לעיל:
<h4>פרשה ג</h4>
(א) <b>נטעו </b>אעפ"י שלא כבשו חייב פי' נטעו גוי אעפ"י שלא כבשו ישראל חייב בערלה לפי שערלה של גוים אסורה לישראל. ואיתא נמי במסכת קדושין בסוף פרק' קמא [בירושלמי] דקתני במתניתן החדש אסור מן התורה בכל מקום והערלה הלכה וכו' ומקשה בגמרא ולמה לא תני אף החלה. ומתרץ לא איתי מתניתין אלא דברים האסורים בגוים כישראל פירוש אבל חלה דגלגל גוי פוטר לא תני שמע מינה דערלה וכלאים דגוים אסור: פרט למבריך ומרכיב שאין הברכה זו נטיעה עד שיפסיקנה מעיקרה והרכבה נמי אינה נטיעה כדי לאסור עליה דהא קיימא לן ילדה שסככה בזקנה בטלה: מכאן אמרו סיפק גפנים סיפוק על סיפוק אעפ"י שהבריכה בארץ מותר פי' סיפק גפנים כמו סיכך גפנים והוא הרכבה שהרכיב זמורה תלושה במחוברת ובראש אותה הזמורה הרכיב אחרת על גבה ובראש האחרת הרכיב אחרת עד שנעשת ארוכה ולאחר שקלטו ההרכבות כולן אעפ"י אשר הבריך אותם בארץ מותרת שלא נחשוב אותם כאילו נטעם עכשיו בקרקע הואיל וכבר קלטה הרכבתם כבר אבל משיפסיקנה מעיקרא אז ודאי נחשוב לה ערלה משעת פסוקה: והכי איתא במשנת ערלה ר' מאיר אומר במקום שכחה יפה מותר מקום שכחה רע אסור פי' אם הבריכה (בפ') בהרכבה שהיא גופה מותרת שכבר קלטה יפה יפה והרי נעשת כזמורה אחת אבל אם הבריכה בהרכבה שכחה רע שהיא דקה שהרי לא נקלטה יפה יפה וכשהבריכה בקרקע באותו מקום הרי הוא כנוטע אותה הזמורה מתחלתה אעפ"י שהיא נברכת מעיקרא: עץ מאכל פרט לנוטע לסייג ולקורות עצים. מפרש בירושלמי במשנה סדר נטיעתם לכך לעצים. ברוצף. לקורות במשפה לסייג מקום שסייג מוכיח. ברוצף שנוטע אותם רצופין זה אצל זה באילן שדעתו עליו לחתכו משנה לחברתה. במשפה שחותך ממנו הקסמים והענפים מן הכוורת שלו כדי שתעלה קורתו ישרה וגבוהה ונאה וזה אין דעתו לעקרו אלא אחר כמה שנים. ואינו נוטע אותם רצופים כדי שלא יכחישו זה את זה ויהיו קורותם גסים וארוחים: לסייג מקום הסייג מוכיח עליו שנטען על הגן מבחוץ. ר' יוסי אומר אפי' אמר פנימי למאכל וחיצון לסייג וכו' פי' אפי' אילן אחד שאמר חציו הפנימי למאכל [הפנימי] חייב והחיצון פטור וצריך הוא לפייס את החייב ואת הפיטור כדי להפליג ביניהם והכי איתא בירושלמי. ומשמע השתא דר' יוסי אית ליה בהדי' והגדל בחיוב חייב והגדל בפיטור פטור:
(א) <b>אמר </b>ר' שמעון בן גמליאל במה דברים אמורים בזמן שנטען לסייג ולקורות ולעצים דבר הראוי להם וכו' פי' יש עצים שהם ראויין לסייג ועולין קורותם יפה. ויש שאינם ראויין אלא לעצים בלבד שאין להם לא קורה ולא ענפים מרובים ולא פירותיו יפין אבל אם נטע אילן לסייג שאין ראוי לסייג מחשבתו בטלה והוי כעולה מאליו וחייב בערלה דתנן בפ"ק דערלה והעולה מאליו חייב בערלה. ואי קשיא לך הא דאמרינן לעיל ונטעתם פרט לעילה מאליו. התם איפשר לומר דעולה מאליו לרבים קא ממעט כדאית' לקמן. אבל עולה מאליו ליחיד חייב בערלה: יכול שאני מוציא ענקוקלות והבוסר ת"ל פריו דברי ר' יוסי הגלילי ענקוקלות הייתי סבור שהם קנוקנות של ענבים והן השדראות והעוקצין שהגרגרים תלויין בהן ומפני שהן נעשים שומרי הפרי נקראו כן: ומצאתי בירושלמי שמפרש ענקוקלות הן ענבים שלקו שלא הביאו שליש ולשון נוטריקון הוא ענבים דלקו תלתיהון: דסד"א אמינא פריו כתיב פרי נגמר בעינן קמ"ל. ולא עוד אלא אפילו בוסר נמי מרבינן דפרי הוא: ובוסר אין סמדר לא ר' עקיבא אומר וערלתם ערלתו ערלים לרבות את כולם איני יודע מה בא להוסיף עלין ולולבין ומי סמדר: מי סמדר סבירא ליה כר' יוסי דאמר סמדר אסור מפני שהוא פרי. עלין ולולבין סבירא ליה כר' אליעזר דקא מרבה להו לעלין ולולבין. לענין נזיר מרבה ומיעט. ור' עקיבא נמי מרבה להו לענין ערלה מוערלתם ערלתו ערלים:
(א) <b>לאחר </b>שלש יהא מותר ת"ל והיה בהוייתו יהא: לכם להביא את הנטוע לרבים. ר' יהודה אומר פרט לנטוע לרבים מפרש בפ' כל שעה [כג.] במאי קא מפלגי ת"ק סבר ונטעתם איבעי ליה למכתב כתב רחמנא לכם להביא את הנטוע לרבים. ר' יהודה סבר ונטעתם בין ליחיד בין למאה משמע הדר כתב רחמנא לכם להביא דמשמע נמי רבים הוי ריבוי ולמעוטי הנטיעות לרבים. ר' שמעון בן אלעזר אומר משמו הנטוע לרבים חייב בערלה והעולה מאליו לרבים פטור. והאי תנא הוא דקתני לעיל ונטעתם פרט לעולה מאליו ועולה מאליו לרבים הוא דקא ממעט כדפרישי' לעיל:
(א) <b>שלא </b>יהנה ממנו פי' שלא יחליפנו באוכל אחר ויאכל את חלופיו: ולא יצבע בו ולא ידליק בו את הנר: ובבבא קמא [קא.] מצריך להו אצטרוכי:
(א) <b>מנין </b>לשלשים יום לפני ראש השנה שהן ככל השנה לענין ערלה תלמוד לומר ובשנה הרביעית ובשנה משמע שהשלישית נכנס לתוך הרביעית ואפי' הכי אמר רחמנא יהיה כל פריו קדש הלולים אלמא מקצת השנה ככל השנה. וכי האי גוונא דרשינן לקמן לענין רביעית בחמישית: והיה להביא הפרט והעוללות פי' שאף הן צריכין פדיון: ואין כאן דברי בית הלל שאף לדברי בית שמאי עניים פודין לעצמן כדקתני ואזיל. ויש נסחאות שכתוב בהן דברי ב"ה ולזו הנסחא אינו מרבה פרט ועוללות לענין פדיון אלא ה"ק כל פריו אחד הוא להביא את הפרט ואת העוללות שלמקום האשכולות הולכין לשם הפרט והעוללות הולכין והיינו כדברי בית הלל ובית שמאי פליגי עלייהו שב"ש אומרים כולו יש לו פרט וכו' וב"ה אומרי' כולו לגת:
(א) <b>הכי </b>גרסינן בית שמאי אומרים אין לו חומש ואין לו ביעור ובית הלל אומרים יש לו חומש ויש לו ביעור: והשת' קא מפרש ואזיל טעמא דב"ה דילפי קדש קדש ממעשר: ולההיא נסחא דאית בה להביא את הפרט ואת העוללות דברי בית הלל קשיא לי כיון דקא מפרש טעמא הכא לבית הלל משום דילפין קדש קדש ממעשר שני גבי פרט ועוללות נמי תיפוק להו טעמא מהכא דהא במס' קדושין [נד:] מהכא נפקא להו: משום הכי אסתברא לי כהאי נסחא דלא כתיב בה דברי בית הלל אלא לתרויהו אצטריך דפרט ועוללות נמי בעו פדיון: ולבית שמאי אצטריך דאע"ג דאמרינן לעיל לעניים הם והפקר נינהו בעו פדיון:
(א) <b>להוסיף </b>לכם תבואתו ר' יוסי הגלילי אומר הרי אתה מוסיף פירות חמישית על פירות רביעית: מה פירות חמישית לבעלים וכו': מפרש בירושלמי אתיא דר' יוסי הגלילי כר' יהודה דאמר מעשר שני ממון בעלים הוא. ור' עקיבא סבירא ליה כר' מאיר דאמר ממון גבוה וקא דריש האי קרא שלא דברה תורה אלא כנגד יצר הרע שלא יאמר נצטערתי ארבע שנים חנם לכך נאמר להוסיף לכם תבואתו כלומר הקב"ה יוסיף לכם בחמישית וישלים לכם כל אותם השנים שאבדו מכם לשמי:
(א) מלמד שאין פודין הרבעי עד שיבאו לעונת המעשרות פי' שאינו רשאי ללקוט קודם גמר פריו שיהא ראוי וחייב לעשר ואחר כך ילקטנו ויפדנו ויעלה את דמיו לירושלם ויאכלם שם כדמי מעשר שני. ועונת המעשרות כבר מפורשת היא במסכת מעשרות:
<h4>פרק ו</h4>
(א) <b>כגון </b>אלו שמנחשין בחולדה ובעופות ובכוכבים פי' שמדקדקין בפגיעת החולדה והעופות שהם ידועים להם ומנחשין במעשיהם אם הלכו בימינו או בשמאלו או יקראו לפניו או אם ישתוקו או אם ינוסו או יעפו והם מכירין במעשיהם הללו מה סימן הוא להם וזה מנחש: ובכוכבים פי' כגון אלו הרואים באצטרל"ב בשעה שרוצין לצאת לדרך או לעשות שום סחורה והנשאל בהם עובר משום תמים תהיה עם ה' אלהיך: לא תעוננו זה האוחז את העינים פי' שאוחזין מראית העין של בני אדם מלראות ומלהכיר במעשיהם ומדמין לאדם אחר שיראה את השדה כולה מלאה קשואין ודלועין ואין בה אפילו אחד וכן כיוצא באלו: ר' ישמעאל אומר זה המעביר על העינים פי' המעביר מיני זכור על גבי עיניו בהשבעה כדי שיראה מה שאין בני אדם רואין ודוקא על ידי השבעה שהוא מעשה שדים אבל מי שעושה רפואה לעיניו וסימנין ידועים או בדברים ידועים כדי שיתפקחו עיניו ויראה דברים המכוסים מבני אדם מותר כי ההוא מעשה דגטין פרק מי שאחזו: ות"ק ור' ישמעאל דורשין את המקרא הזה מלשון עינים. ור' עקיבא דורש אותו מלשון עונה אלו נותני עתים כגון אלו שאומרי' למודי ערב שביעית להיות חטים יפות עקורות להיות קטניות רעות עקורות הן מן הטובה להיותם רעות: ואומר אני דוקא בעושה מעשיו על עיון העתים הללו כגון שאומר אמכור תבואתי עכשיו קודם שיבא ערב שביעית ואמכור אותה באותה שעה שתהיה ביוקר ונמצא זה אינו בוטח בשם ית' ואומר בלבו עולם כמנהגו נוהג ואין כח לשנות: וכל אלו הדרשות שדרשו עליו כולן אסורות: ואין זה מבטל דברי חבירו:
(א) <b>פאת </b>ראשכם סוף ראשיכם אלו הן הצדעים פי' מקום שמתחברין עצם הגולגולת עם עצם הפנים והלחיים מאותו מקום החיבור שער הראש יורד מכאן ומכאן כמין זנבות ואותן נקראות פיאות הראש והיינו כי פרקי רישא דמפרש במסכת מכות [כ:] ולמטה מאותו מקום החיבור נקראו מפאות הזקן שהן תחלת הזקן והם שתים אחת מכאן ואחת מכאן והם במקום שהן מתחברות הלחיים התחתונות עם עצם הגולגולת כמו שאמרנו למעלה בפאתי הראש והיינו כי פירקי דדיקנא: והשלש פאות האחרות אינם מקום פרקים אבל הם כמו קרנות וכל דבר שיש לו קרנות או ארבעה או שלשה או חמשה נקראו פיאות שהרי שבולת הזקן והוא הזקן הארוך של אדם אינו מקום הפרק כי אותו הנקרא מנטון עצם אחד הוא ואעפ"י כן נקרא פיאה והוא סוף הזקן שפירשו במסכת מכות: ומפני שהיא זוית נקראת פיאה: וכן בלחיים התחתונות שיש בה זויות והן אותה הקרנות שלמטה מן האזנים גם הם נקראו פיאות הרי שתים מלמטה ואחת מטה מטה והוא שבולת הזקן הרי חמש. ואפי' בבת אחת והתראה אחת חייב כדאמרינן לענין קרחה וסריטה: ואע"ג דלא כתיב בפאות קרא יתירא כדכתיב בהנך דלא דרשינן בהו מלא יקרחו קרחה ומלא ישרטו שרטת לחייב על כל סריטה וסריטה אפי' הכי לענין פיאות נמי ילפי' מהנך דהא איתקוש מהדדי בכהנים ובישראל דכתיב בכהנים לא יקרחו קרחה בראשם ופאת זקנם לא יגלחו ובבשרם לא ישרטו שרטת הטילו הכתוב בין שניהם כדי שילמוד מהם. ובישראל נמי כתיב לא תקיפו פאת ראשכם ולא תשחית וכו' ושרט לנפש וא"ו מוסיף על ענין ראשון:
(א) <b>ר' </b>אלעזר אומר אם נטלו כולו כאחת אינו חייב אלא אחת קסבר חד לאו הוא וכיון דלא כתיב ביה ריבוי לחייב על כל אחת ואחת כדכתי' בהנך לא ילפינן להו מהנך:
(א) <b>קעקע </b>מלשון נקע והוא גומא שחורץ בבשרו וכותב שם בדיו ובכחול ולא בעינן כתיבת אותיות אלא רושם שיעשה שם הוא נקרא כתובת קעקע. עד שיכתוב את השם מפרש במסכת מכות שם ע"ז קאמר:
<h4>פרק ז</h4>
(א) <b>מזנים </b>הם הפירות שזורעין חטים ונעשין זונין פי' אותו המין שנקרא יו"ל:
(א) <b>שנאמר </b>זמה היא זה מהו כלומר צריך לשאול עליו שמא אחותו היא שמא בתו היא או כהן הוא או לוי או ישראל:
(א) <b>שבתות </b>משום שמירה. ומקדש משום מורא פי' דרשא אחריתי היא וקאמר שנתן הכתוב שמירה לשבתות ומורא למקדש כלומר שצריך להיות עליו מוראת מקדש כדמפרש לקמן איזהו מורא מקדש. יכול יהא מתיירא מן המקדש כלומר יתפלל כמו שעובד לפני השם ת"ל את שבתותי תשמורו ומקדשי תיראו הוקש מקדש לשבת מה שבת לא משבת הוא מתיירא שהרי לא נאמר בו מורא אלא שמירה אף מקדש וכו' כלומר אותו תיראו במקדש ולשמי תתפללו ולפני תעבדו בתוכו ולא למקדש עצמו:
(א) <b>אין </b>לי אלא בזמן שבית המקדש קיים דכיון דהזכיר הכתוב יראתו בתוך מקדשו הייתי אומר שלא צוה על יראתו אלא בזמן שבית המקדש קיים ת"ל את שבתותי כו' ומה שמירת שבת לעולם כי הוא לא נתלה במקדש: ועוד מצינו אזהרתו ושמירתו קודם בית המקדש:
(א) <b>ואי </b>זהו מוראת מקדש וכו' כלומר מדאדכר רחמנא מוראתו על מקדשו וקיימא לן השתא מוראתו בכל זמן ובכל מקום הוא אם כן מקדשו למה הוזכר אצל מוראו פשיטא אלא בא ללמד שצריך להיות עליו מוראת מקדש כמו כן. ואיזו מוראת מקדש שהרי אמרנו שלא יזבח ושלא יעבוד לפניו אלא לשמו של הב"ה ואם כן מה מוראו של מקדש שצריך להיות עליו שלא יכנס להר הבית לא במקלו וכו':
(א) <b>אוב </b>זה פיתום המדבר משיחיו. ידעוני מדבר בפיו: אומר אני כי עיקר האוב עורו של מת נפוח כמו נוד מלשון כאובות חדשים יבקע ובעל אוב שהוא בקי בכשפו ובמעשיו מוציא את קולו מתוך שיחיו של אוב על ידי הקשת זרועותיו של אותו האוב כאדם שמקש זרועותיו של צדיו וקול יוצא מתחתיו כך כשאדם נשאל בו מקש בו בזרועותיו והוא משיב תחת זרועיו את הנשאל בו על ידי שד והשבעה והכל נעשה על ידי העלאת המת כמו שאמרה אשת בעלת אוב לשאול את מי אעלה לך ויאמר את שמואל העלי לן והם שני מיני אוב אחד שמעלה את המת וזכרותו למעלה ומדבר מאותו מקום ועולה ויושב תחת זרועות האוב ומקיש עליו בזרועיו והקול יוצא משם על ידי ההקשה ולפיכך קולו נשמע כמצפצף לפי שאינו מדבר ממקום שבני אדם מדברים והיינו דכתיב והיה כאוב מארץ קולך מארץ כלומר מפניו של מטה וזה נקרא פיתום על ידי שפיו אטום ויש מין אחר שלוקח גולגולת של מת ונותנה תחת זרועיו של אותו האוב וכשנשאל בו האדם מקיש בזרועיו של אוב על אותה הגולגולת והוא מדבר בפיו ואין זה קולו נמוך אלא עזה כדרך דבור בני אדם וכך פירשו רבותינו במסכת סנהדרין [סה:]: ידעוני זה המניח עצם ידוע בפיו פי' ידוע שם חיה ר"ל עצם של חיה הנקראת ידוע מניחו בפיו של מת והוא מדבר מאליו ואינו צריך לא הקשה ולא נענוע ואותה ההנחה של העצם בפיו של מת לא חשבו אותו כמעשה לפי שבשעה שמדבר אינו עושה כלום ובשעת ההנחה לא נעשה מאותו מעשה כלום עד שישאל אדם ממנו אחר ההנחה והוא משיב והכל על ידי שד בהשבעה:
(א) <b>מפני </b>שיבה תקום כולה מילתא מיפרשא שפיר במסכת קדושין פרק קמא [לב:]:
<h4>פרק ח</h4>
(א) <b>בחוצה </b>לארץ אין צריך להביא ראיה ואמרינן במסכת יבמות [מז.] הלכה בין בארץ בין בחוצה לארץ צריך ראיה:
(א) <b>במשורה </b>זה זר הגדול על שם מתחת לזרו שהוא שפה הנוספת על הכלים כך היא המדה הגדולה שהיא נוספת על שאר המדות:
(א) <b>ליתן </b>שמירה ועשייה לחוקים וכו' פי' שמירה היא הלימוד והגירסא. והחוקים הם המצות שאין להם טעם. והמשפטים הם אותם שיש להם טעם:
<h4>פרשה ד</h4>
(א) <b>אל </b>בני ישראל תאמר וכו' ואל בני ישראל תדבר וכו' ר' יוסי אומר דברה תורה בלשונות הרבה וכולן צריכים לידרש פי' צריכין לידרש לפי עניינם שאעפ"י שכולם נאמרו לישראל אנו מרבים בהם העבדים והגרים והנשים ויש מקומות שמרבים בהם אף הגוים אם כן למה נאמר איש איש. כלומר מאחר שאפילו נשים פנויות נתרבו על העריות מבישראל למה [נאמר] איש איש כלומר מהבא עוד לרבות איש איש. להביא הגוים וכו' פי' דיני האומות אינן אלא סייף דכתיב דמו ישפך:
(א) <b>אשר </b>יתן מזרעו לא שיתן מזרעו מכך וכך שמעתי בפירושו כלומר שלא הזהיר על שכבת זרעו שלא יתננו למולך אלא על זרעו והוא בנים או בנות ומכך וכך כנוי הוא. ונלמוד אותו מן האזהרה שנאמר בו להעביר למולך את שאיפשר בו לעבור: אשר יתן מזרעו למולך מה ת"ל מזרעך לא תתן להעביר למולך כלומר למה נאמר להעביר בעונש מה שלא נאמר באזהרה ומה בא ללמדנו בהעברה זו. שיכול אפי' מסר ולא העביר יהא חייב וכו':
(א) <b>והכרתי </b>אותו אם לא התרו בו ואין בו מיתת ב"ד אעפ"י כן יש בו כרת:
(א) <b>מלמד </b>שמטמא את המקדש ומחלל את השם ומסלק השכינה ומפיל וכו' פירוש שמחלל את השם כבר נאמרו עליו כל העונשין הללו בכמה מקומות שהוא מסלק השכינה ומפיל את שונאי ישראל בחרב:
(א) <b>ושמתי </b>אני את פני באיש ההוא ובמשפחתו לפי שכולם מחפין עליו וזה העונש של בני משפחה לא נאמר אלא על המזיד והמותרה ואין ב"ד רוצין ליזקק לדונו ולהמיתו לפיכך בני משפחתו נענשין לפי שכולם מחפין עליו: ומאיימין עליהם שלא לדונו:
(א) <b>והכרתי </b>אותו ואת כל הזונים אחריו לזנות אחרי המולך לרבות שאר ע"ז בכרת פי' אם אינו ענין למולך תנהו ענין בשאר ע"ז וקסברי מגדף לא היינו עובד ע"ז הלכך בע"ז נפקא לן מהכא: פ"א לרבו' שאר ע"ז בכרת אעפ"י שהיא שלא כדרכה כדאיתא בסנהדרין פ"ד מיתות דאקשינן התם ולמאן דאמר מולך ע"ז היא כרת במולך למה לי ואמרינן למעביר בנו שלא כדרכה: מקרב עמם ועמם שלום פי' כשאין בידם למחות:
<h4>פרק ט</h4>
(א) <b>להביא </b>מקלל אביו ואמו שאינו חייב עד שיקללם בשם המפורש פי' בשם בן ארבע אותיות כמו שהוא נקרא ולמעוטי כנויין הוא דאתא כגון שדי צבאות רחום חנון וכיוצא בהן: ר' חנינה בן אידי אומר הואיל ואמרה תורה השבע ולא תשבע קלל ולא תקלל השבע וקלל: בסוטה דכתיב והשביע הכהן את האשה וכו' וכתוב יתן ה' אותך לאלה וכו' הרי השבע וקלל בשם. ונאמר לא תשבע כגון שבועת העדות ושבועת הפקדון. ולא יקלל אביו ואמו. מה השבע וקלל של סוטה בשם אף לא תשבע ולא תקלל בשם. ר' חנינא בן אידי אתא לאפלוגי על ת"ק לענין שבועת העדות דת"ק לא גמיר האי בנין אב הילכך לגבי מקלל אביו ואמו דאיכא למדרשיה מבנקבו שם בעינן שם המיוחד. אבל שבועת העדות ושבועת הפקדון אפי' בכנויין מחוייב בקרבן ר' חנינא בן אידי דגמיר האי בנין אב בעי שם המיוחד לכולהו. וההוא תנא דמסכת שבועות דיליף לשבועת העדות מסוטה. בגזירה שוה דאלה איכא למימר תנא אחרינא דסבר לה כר' חנינא בן אידי מטעמיה ובשבועות העדות סבר לה כוותיה אבל במקלל אביו ואמו לא סבירא ליה כוותיה: ואיכא נמי לפרושי בטעמ' דר' חנינא בן אידי בין בשבועית העדות ובין במקלל אביו ואמו לאו מהאי היקשא הוא כדאמרי בעלמא מה ראיה הן ללאו עשה ללא תעשה אלא טעמא דר' חנינא בן אידי בשבועת העדות מההוא גזירה שוה דאלה אלה ובמקלל אביו ואמו נפקא ליה מבנקבו שם כר' יוסי בר מנחם אבל לא סבירא ליה כר' חנינא בההוא גזירה שוה:
(א) <b>כי </b>איש איש אשר יקלל את אביו ואת אמו אין לי אלא איש אשה מנין פי' פנים אחרים הוא לדרשא להאי פסוקא. אביו ודאי ולא הספק כגון ספק בן תשעה לראשון ספק בן שבעה לאחרון. אמו ספק כגון חמש נשים שילדו ונתערבו ולדותיהן זה בזה:
(א) <b>יכול </b>לא יהא חייב עד שיקלל את שניהם כאחד ת"ל אביו קלל אמו קלל. והלא הגר חייב על אמו ואינו חייב על אביו דברי ר' יוסי הגלילי פי' הגר שהיתה הורתו שלא בקדושה שיש לו אם ואין לו אב וראיה הוא דקא מייתי מר' יוסי הגלילי כלומר תדע לך דלא בעינן עד שיקלל את שניהם כאחד שהרי הגר שאין לו אב כלל אפי' הכי חייב על אמו ואפי' רבי עקיבא נמי לא קא פטר אלא בגר דלית ליה חיוב אב כלל אבל ישראל דאית ליה חיוב אם לא בעינ' שניהם: שהרי מודה בשתוק ישראל וכו'. ואית דגרסי והלא גר חייב על אמו ואינו חייב על אביו וכו' ומילתא באנפי נפשה היא:
(א) <b>מה </b>מכה אינו חייב אלא מחיים וכו' דיליף לה בפרשת אמור אל הכהנים מכה בהמה ישלמנה ומכה אדם יומת מה מכה בהמה מחיים. וההוא מכה אדם דריש לה במכה אביו ואמו מדלא כתיב ביה נפש ולא מצינו בהכאה לבדה שיהא חייב מיתה אלא בהכאת אביו ואמו:
(א) <b>פרט </b>לאשת אחרים פי' אשת גוים. משקעין אותו בזבל עד ארכובותיו לא ידענא מאי טעמא בזבל אי בשביל שלא יתנדנד ויצטער ישקעו אותו בטיט שהוא יותר דרך כבוד ושמא מפני ריח רע של זבל שכשיפתח את פיו ימות במהרה מפני הריח:
(א) <b>אשר </b>ישכב את אשת אביו משמע אשת אביו שהיא אמו וכו' כל האי פסוקא לדרשא אתא בפ"ד מיתות ור' יהודה קתני לה כדאיתא התם:
(א) <b>תבל </b>עשו על שם שתבלו את החטא: ד"א תבל עשו על שם שחותו לא ידענא מאי היא ואיפשר שהוא מלשון חותה כדאמרי' במסכת מכות הא אם הדם שנפשו של אדם חותה ממנו והוא לשון מיאוס וכאן תבל עשו על שם שחותו כלומר לשון נבלה הוא על שם שנמאסו מפני שנעשו דבר מיאוס:
(א) <b>אשר </b>ישכב את זכר משכבי אשה מגיד ששתי משכבות באשה כדרכה ושלא כדרכה אמר רבי ישמעאל הרי זה בא ללמד ונמצא למד פי' דומה שהאשה באה ללמד על הזכר והיא לא באה ללמד אלא על עצמה שיש בה שתי משכבות שהרי הזכר אין בו שתי משכבות. ויש מי שדורש את הזכר באנדרוגינו' שיהא חייב עליו משני מקומות איזהו זכר שיש בו שתי משכבות הוי אומר זה אנדרוגינוס ולדברי זה למד על עצמו ולימד על חבירו: ואזהרה לנשכב מנין ת"ל לא יהיה קדש בבני ישראל. ואומר וגם קדש היה בארץ עשו כתועבות הגוים מפרש בירושלמי יליף קדש מקדש ותועבה מתועבה פי' ילפינן לא יהיה קדש מוגם קדש היה בארץ מה להלן שכיבת זכר אף כאן שכיבת זכר. וההוא גופיה מנא לן דיליף האי כתועבות הגוים מואת זכר לא תשכב וכו' תועבה הוא: ולהכי איצטריך האי ואומר: ר' עקיבא אומר אינו צריך הרי הוא אומר ואת זכר וכו' קרי ביה לא תשכב. ר' חנינא בן אידי אומר משכב זכור והבהמה היו בכלל כל העריות והרי הוציאן וכו' פי' בכלל העריות היו וקראן תועבה בכלל דכתיב כי כל אשר יעשה מכל התועבות והוציאן מכללן וקראן תועבה בפני עצמן: משכב זכר נקרא תועבה ובבהמה נאמר בה תבל הוא מלשון נבלה והוא שוה לתועבה הרי שקראם תועבה בפני עצמם כע"ז שנקראת תועבה בפני עצמה לומר לך מה ע"ז מיוחדת שחייבין על זדונה כרת וכו'. ועליה גלו הכנענים כדכתיב החרם תחרים אותם לא תכרות להם ברית וכו' לא תתחתן בם כי יסיר את בנך מאחרי ועבדו אלהים אחרים. אף כל ערוה שחייבין על זדונה (מכות) [כרת] וכו' פי' אף משכב זכור והבהמה שייחד להם שם תועבה בפני עצמן. עליהם גלו כנענים ולא ללמד על עצמן בלבד יצאו אלא ללמד על הכלל כולו יצאו שבשביל כל העריות הללו גלו כמו כן. ואעפ"י שכל העריות נקראים תועבות בכלל לא היינו למדים אותם מע"ז אלא אם כן ייחד לשני אלו שם תועבה בפני עצמן דכיון דהנך קרא יתירא הוא על כרחך כדי ללמוד אותם מע"ז: והשתא דידעינן בהכי תרתי גמרינן בכולהו עריות על דרך מדה זו שהיא אחת מי"ג מדות שהתורה נדרשת בהן כל דבר שהיה בכלל ויצא מן הכלל ללמד לא ללמד על עצמו יצא אלא ללמד על הכלל כולו יצא:
(א) <b>ללמד </b>שאינו חייב אלא על הנשואין פי' אלא אם כן נשא אחת מהן ואח"כ בא על חברתה אבל אם בא על שתיהן בזנות או שבא על אחת מהן בזנות ואחר כך נשא את חברתה אין השניה נאסרת עליו בזנות הראשונה. נושא אדם אנוסת אביו וכו' דכתיב ואיש אשר ישכב את אשת אביו אשת הוא דאסר רחמנא ר' יהודה אוסר באנוסת אביו וכו' דכתיב לא. יקח איש את אשת אביו ולא יגלה כנף אביו כנף שראה אביו לא יגלה:
(א) <b>אשה </b>ואמה אין לי אלא אמה בתה ובת בתה ובת בנה מנין נאמר כאן זמה וכו' הא שקלי וטרו בה בפ' אלו הן הנשרפין וכו' [עה.] כדאיתא התם:
(א) <b>ר' </b>עקיבא אומר אותו ואת שתיהן שאם נשא בתה ובא על אמה חייב וכו' נראה לי דהאי סוגיא כרבא אזלא דאמר חמות לאחר מיתה איכא בינייהו דרבי ישמעאל סבר אפילו אין בעולם אלא אחת מהן שכבר מתה אשתו ובא על חמותו חייב ור' עקיבא סבר דפטור עד שיהו שתיהן קיימות: והכא נמי ה"ק שאם נשא בתה ובא על אמה כלומר כשהוא נשוי חייב ולהאי פירוש' אם בא על חמותו אחר מיתת אשתו נמי פטור ממיתת ב"ד דהא קתני בהא מילתא דאם נשא בתה ובא על אמה חייב או שמא גירסא אחריתי היא דלא כרבא ודלא כאביי: וקאמר הכא דבת אשתו לא אתיא בגזירה שוה אלא היא גופה כתיבא הכא דאותו ואת שתיהן ודאי על אשתו לא קאמר אלא בת אשתו קאמר כלומר איפשר ששתיהן בשריפה שאם נשא אמה ובא על בתה הרי בתה נשרפת ואם נשא בתה ובא על אמה דהיינו חמותו הרי חמותו נשרפת: והך גירסא לא שמיע להו לאביי ורבא: אי נמי שמיע להו והאי תנא אחרינא הוא ואליבא דאידך תנא קא מפרשי למלתיהו: עונש שמענו אזהרה מנין ת"ל ערות אשה ובתה וכו' השתא קא מפרש מאי קאמר לעיל נאמר כאן זמה ונאמר להלן זמה דילפינן עונש מאזהרה ואזהרה מעונש וקאמר הכא אזהרה זו היכן נאמרה וזמה זו היכן נכתב באזהרה ת"ל ערות אשה וכו':
<h4>פרק י</h4>
(א) <b>אשר </b>יתן שכבתו בבהמה וכו' כדאיתא התם בפ' ארבע מיתות [נד:]:
(א) <b>והלא </b>דברים ק"ו ואם כך חס הקב"ה על כבוד הרשעים וכו' פי' אעפ"י שצוה עליהם הקב"ה לאבדם מן העולם כדאיתא לקמן:
(א) <b>רק </b>עץ אשר תדע כי לא עץ מאכל הוא וכו' כנגד רשעים אפי' הכי כיון שאבדו וקבלו את הדין הראוי להם אין הב"ה חפץ בגנותם:
<h4>פרק יא</h4>
(א) <b>אשר </b>ישכב את אשה דוה אין דוה אלא נדה שנאמר והדוה בנדתה. ולאיש אשר ישכב עם טמאה מכל מקום פי' סופיה דהאי קרא הוא וקא דריש ליה הכא כלומר כיון דדוה נדה משמע אם כן אשכחן עונש דנדה עונש דזבה ועונש דשומרת יום כנגד יום היכא אשכחן וקא מייתי ליה מסוף דההוא קרא דכתיב והדוה בנדתה והזב את זובו לזכר ולנקבה ולאיש אשר ישכב עם טמאה: את בועלה מה שאין כן בהנך:
(א) <b>ולא </b>ראי אחות אב ואחות אם כראי נדה דהנך איסורן משום ערוה מה שאין כן בנדה: הצד השוה שבהן שהן עריות שחייבין על זדונם כרת וביבמות פרק הבא על יבמתו [נד.] פריך על הצד השוה הזה מה להנך שכן איסור הבא מאליו מה שאין כן באיסורין הבאים מחמת אישות ואתיא ליה מדר' יונה דתני הוקשו כל העריות לנדה וכו'. ואיפשר דהאי לא חמירא ליה איסור הבא מאליו ומשום הכי לא פריך:
(א) <b>ת"ל </b>ערות אחות אביך ואחות אמך לא תגלה בין מן האב בין מן האם חייב פי' דקרא יתירא הוא שכבר נכתבו בפ' לאוין וחזר וכתב אזהרתן בפ' עונשין: כי את שארו הערה לענין שאמרנו פי' ללמד על העראה לכל העריות:
(א) <b>אשר </b>יקח את אשת אחיו באשת אחיו מאביו הכתוב מדבר והדר קא דריש ליה להאי קרא בענין אחר דאשת אחיו בין מן האב בין מן האם חייב וקא מייתי ליה מקרא יתירא דאזהרה: שני הדרכים הללו סותרות זו את זו וכי האי דרשא בתרייתא איתא ביבמות [נה.] ואיכא למימר דתרי תנאי נינהו: ותו איכא למימר דהך דרשא קמיית' הכי אי לאו קרא יתירא דכתיב גבי אזהרה האי קרא דעונשין הכי משמע דמן האב ולא מן האם מדכתיב ביה נדה היא לא אמרתי אלא באשת אח שהיא כנדה שיש לה היתר ביבום. והשתא דכתיב קרא יתירא גבי אזהרה שמעי' דאשת אחיו בין מן האב בין מן האם ונדה היא דכתב רחמנא גבי אשת אחיו לדרשא אחריתי אתא דדריש ליה ביבמות [נד:] דאמר רב הונא רמז ליבמה שאסורה לייבם בחיי בעלה ותהא עליו בכרת מנין וכו':
(א) <b>ואשה </b>אל אחותה לא תקח לצרור וכו' זה המקרא אין כאן מקומו שהרי לא נכתב בפ' עונשין אלא שחברו כאן עם שאר עריות:
(א) <b>ואקוץ </b>בם כאדם שקץ מרוב מזונו ורוצה להקיא. שאתם פתחתם תחלה בצניעות. והיא אינה אלא חלקו של שם דכתיב ומלכי צדק מלך שלם והוא שם שהיה מלך בירושלם ומלך ירושלם הוא ראש לכל ארץ ישראל:
(א) <b>ליטמא </b>לאסור פי' מדכתיב בההוא קרא ובין העוף הטמא לטהור וקימא לן דעוף טמא לית ביה טומאה כלל הילכך האי לטמא לאסור הוא. ובמעילה בפרק קדשי מזבח מפרש ליה בטומאה ואסופיה דקרא קאי: ובכל אשר תרמוש האדמה אשר הבדלתי לכם לטמא ובשרצים המובדלים לטומאה קאמר דשיעור איסורן כשיעור טומאתם מה טומאתן בכעדשה אף איסורן כעדשה ותנאי נינהו:
(א) <b>ר' אלעזר </b>בן עזריה [אומר] מנין שלא יאמר אדם אי איפשי ללבוש כלאים וכו' אלא איפשי ומה אעשה ואבי שבשמים גזר עלי נמצא פורש מן העבירה ומקבל עליו עול מלכות שמים ת"ל להיות לי כלומר לשמי ולא מדעת עצמכם:
<h3>אמור</h3>
<h4>פרשה א</h4>
(א) <b>אמור </b>אל הכהנים: מה אביו שאינו מחולל אף אמו שאינה מחוללת. [אמו שנתחללה] מנין פי' שאחר שנולד ממנה מת אביו שהיה כהן ונשאת לכהן גדול ונתחללה אעפ"י כן יטמא לה.
(א) <b>לה </b>יטמא על הודאי הוא מטמא ואינו מטמא על הספק פי' על קרוביו ודאי מטמא אבל לא על הספקות כגון ספק בן תשעה לראשון ספק בן שבעה לאחרון שאם היו הם כהנים והוא כהן הוא אינו מטמא להם והם אינם מטמאין לו כדאיתא בפרק נושאין על האנוסה [ק:]: שאין אדם מטמא על אבר מן החי מאביו פי' דכתיב בריש עניינא לנפש לא יטמא בעמיו כי אם לשארו משמע השתא לשארו גופיה לא יטמא אלא למת אבל לאבר מן החי לא: אבל מטמא הוא על עצם כשעורה מאביו מת לקברה. ר' יהודה אומר אינו מטמא לעצם כשעורה לכתחלה דנפש בעינן אבל חוזר הוא על עצם כשעורה מאביו דלא קפיד רחמנא על נפש אלא על הבא ליטמא לכתחלה אבל אם נטמא כבר ושכח ממנו עצם מותר לחזור עליו ולקברו. ואבר מן החי מן האדם מטמא באהל כאבר מן המת דנפקא לן בספרי או בעצם אדם זה אבר מן החי ואתקש בהאי קרא דחרב חרב למת לטומאת שבעה ולאהל:
(א) <b>לא </b>יטמא בעל בעמיו מה ת"ל כלומר והלא כבר אמר למעלה שהוא מטמא לאשתו דכתיב כי אם לשארו לפי שנאמר לאמו ולאביו ולבנו ולבתו ולאחיו הרי הוא מטמא להם בין כשרין בין פסולין כדאמרינן לעיל אמו מחוללת מנין ושער קרובים נמי לא אשכחן דפליג בהו רחמנא יכול אף לאשתו מטמא לה בין כשרה בין פסולה ת"ל לא יטמא בעל בעמיו כלומר לאשתו מחוללת:
(א) <b>בעמיו </b>בזמן שעושה מעשה עמיו קרא יתירא קא דריש כלומר דאף לשאר קרובים נמי בזמן שעושים מעשה עמם מטמא להם ולא בזמן שפירשו מדרכי צבור פי' שנשתמדו אפילו לעבירה אחת כגון שהוא משומד לאכול חלב או דם והשתא קא סמיך להחלו לבעמיו להא מילתא דבזמן שהוא משומד לא יטמא לו אך אם חזר בו יטמא לו ולא מצי למימר דבשאר קרובים נמי אם פסולין הם לא יטמא להם שהרי ריבה הכתוב למעלה אפי' לאמו מחוללת: ועוד אם איתא דבכולהו פליג בהו רחמנא למה ליה למכתב לא יטמא בעל בעמיו להחלו אלא ש"מ בבעל הוא דקפיד רחמנא בין אשתו כשרה לאשתו פסולה אבל בשאר קרובים לא. והאי בעמיו לאתויי שאר קרובים בזמן שפירשו מדרכי צבור: בזמן שהוא עמו הרי הוא חולין לאו ממשמעות בעליו קאמר אלא בעמיו להחלו כלומר קרוביו שהם מחללים אותו לא יטמא להם ואימתי הוא נפגם בזמן שפורשים מדרכי צבור אבל אם חזרו בהם אין פוגמין אותו ומטמא להם:
<h4>פרק א</h4>
(א) <b>הם </b>המקריבים לא הלוים פי' שאין הלוים מוזהרין על טומאת מת ולא על נשואי פסולות לפי שאינם מקריבין קרבן:
(א) <b>זונה </b>זו אילונית מפרש ביבמות [סא:] טעמא דר' יהודה דכתיב הזנו ולא יפרוצו כל ביאה שאין בה פרצה מלשון ויפרץ לרוב אינו אלא זנות:
(א) <b>איזו </b>היא חללה כל שנולדה מאחת מן הפסולות מפרש בקידושין [עז:] איזו היא חללה מפורשת בתורה שאינה צריכה פי' מדברי סופרים זו שנולדה מן הפסולות דכתיב ולא יחלל זרעו בעמה ויש חללה אחרת שאינה מפורשת כל כך וזו היא הנבעלת לפסול לה ונפקא לן מלא יחלל מי שהיה כשר ונתחלל כגון זו:
(א) <b>ואל </b>תוכיח צרה שלא עשה בה מעשה שהרי החולצת שליחותה דידה עבדא דאי לא תימא הכי צרה אמאי מתסרא על החולץ והא לא עבד בה מידי אלא ש"מ הך חולצת שליחות' דצרה עבדא וכיון שלא בנה שוב לא יבנה אשתכח השתא דצרה נמי הרי נעשה בה מעשה:
(א) <b>ובת </b>איש כהן כי תחל כוליה קרא לדרשא דיליה מייתי ליה בסנהדרין פרק אלו הן הנשרפין:
(א) <b>את </b>אביה היא מחללת באש תשרף ר' אליעזר אומר את אביה בשריפה ואת חמיה בסקילה בסנהדרין מפיק לה את אביה בסקילה ואת חמיה בשריפה ומאי את אביה ואת חמיה ברשות אביה וברשות חמיה וסבר לה כרבנן דאמרי נשואה יוצאת לשריפה ולא ארוסה דארוסה בת כהן בסקילה היא כישראלית מפני שהסקילה חמורה והיינו ברשות אביה דארוסה היא בסקילה:
<h4>פרשה ב</h4>
(א) <b>ומצאוהו </b>חוצב פי' חוצב בהר את המחצב פי' מקום שהסיעו ממנו האבן דנשארה גומה ומלאוה דינרי זהב. והלא חתננו היו כלומר ואנו בקיאין בו יותר מכם:
(א) <b>אשר </b>יוצק על ראשו שמן המשחה אפי' שעה אחת לקמן מרבה דאפילו מרובה בגדים בלא משיחה הרי הוא ככהן גדול לכל דבריו. הילכך האי קרא דהכא או האי קאמר:
(א) <b>לא </b>יבא ולא יטמא פי' אהל ונגיעה ואע"ג דהכל בכלל טומאה הוא כיון דכתיב גבי כהן גדול לא יבא ולא יטמא מכלל דכהן הדיוט דלא כתיב ביה לא יבא לא מחייב אלא על נגיעה בלבד ומשום הכי אצטריך גזרה שוה. ויש מפרשים חייב בלא יבא וחייב בלא יטמא שלוקה עליו משום שני לאוין בשני שמות:
(א) <b>הם </b>נכסים והוא נגלה פי' אם עוברים הם במקום שהוא מכוסה עליהם הוא הולך במקום המגולה ולא מפני טומאה אלא מפני שינוי שלא יראה כאבל:
(א) <b>הוא </b>ולא המלך הוא ולא הנזיר פי' אעפ"י שיש נזר על ראש המלך וכן בנזיר כתיב בו כי נזר אלהיו על ראשו ואע"פי כן מותרין בפסולות הללו: אשה בבתוליה פרט לבוגרת שכלו בתוליה ר' אלעזר ורבי שמעון מכשירין בבוגרת ומפרש טעמייהו בכתובות פרק אלמנה נזונת [צז:]:
<h4>פרק ב</h4>
(א) <b>אמר </b>אלמנה מה ת"ל גרושה. ובפרק עשרה יוחסין מפרש להנך קראי בתירוצא אחרינא ומפרש התם על חללה למה נשנית בכהן גדול לומר לך אין חללה אלא מאיסורי כהונה והכא איכא נסחא אחרינא וחלל האי זו היא חללה זו שנולדה מן הפסולות. ונראה לי כי נכתבה נסחא זו בכאן בשיבוש וטעה הכותב מפני שראה אותה למעלה בכהן הדיוט והעתיקה בכאן בכהן גדול: אלא לא יקח ולא יחלל ואין זרעו מן הנדה חולין פי' כהן שבא על הנדה אעפ"י שהוא בכרת לא נעשית זונה באותה ביאה. ואם חזר ובא עליה והוליד ממנה בן אין זה חלל כמו שנולד מן הזונה: אבל אם בא על אחותו או על שאר חייבי כריתות עשאה זונה ואם יבא עליה כהן אחר או שישאנה בנישואין כל זרעו ממנה חללים מפני שנולד מאיסורי כהונה מה שאין כן בנדה דאינה נעשית זונה בביאתה מאי טעמא דהא תפשי בה קדושין דכתיב ותהא נדתה עליו אפילו בשעת נדתה תהא בה הויה. והכי איתא בתמורה בפ' כל האסורין: אמר רב אחד אתנן זכור ואחד אתנן כל העריות אסור חוץ מאתנן אשתו נדה מאי טעמא זונה כתיב ואשתו נדה לאו זונה היא. ויש מפרשי' ואין זרעו מן הנדה חולין דלא מבעיא ממזר דלא הוי אלא חולין [נמי] לא הוי לכהונ' ולא דמי לשאר חייבי כריתות לר' יהושע דאמר אין הולד מהן ממזר אלא פגום הוא לכהונה וכן בגוי ועבד הבא על בת ישראל שאעפ"י שהולד כשר פגום הוא לכהונה דאתי לה בק"ו מאלמנה לכהן גדול וכו' כדאיתא ביבמות פרק החולץ. והיאך נדה נמי אעפ"י שאין הולד ממנה ממזר סד"א נהוי פגום לכהונה קמ"ל שאין זרעו מן הנדה חולין דאפי' פגום לכהונה נמי לא הוי:
(א) <b>תאמר </b>באשה שמתחללת בכל מקום פירש שאם באו עליה אחד מן הפסולין פסלוה כגון ממזר ועמוני ומואבי מצרי ואדומי דכתיב בה כי תהיה לאיש זר מי שזר אצלה. אי נמי אפילו בנישואי היתר היא מתחללת מן התרומה כגון בת כהן שנשאת לישראל והואיל ומתחללת בכל מקום דין הוא שתחלל פי' מכהן האסור בה: ואם נפשך לומר לא יחל ולא יחלל אף מי שהיה כשר ונתחלל פי' ואי אמרת מעיקרא מהיכא מייתת לה לא בק"ו מזרעה איכא למפרך מה לזרעה שכן יצירתו בעבירה תאמר בהא שאין יצירתה בעבירה הרי הוא אומר לא יחל ולא יחלל וכו':
(א) <b>בעמיו </b>להביא בת חלל זכר שתהא פסולה מן הכהונה. נראה לי דהכי קאמר להביא בת ישראל זכר שתהא פסולה ולמעט בת חללה מישראל שהיא כשרה לכהונה וקא דריש לה מדכתיב בעמיו דהיינו בת חלל שהיא מתייחסת אחרי שבט אביה אבל בת חללה מישראל אינה בעמיו של כהן גדול שהרי אחר אביה ישראל היא מתייחסת. ובמסכת קדושין פ' עשרה יוחסין [עז.] מייתי להא מלתא בגזרה שוה בעמיו בעמיו מלא יטמא בעל בעמיו מה להלן זכרים ולא נקבות וכו' ובת חלל זכר שהיא פסולה נפקא לן מלא יחלל זרעו מה הוא מחלל זרעו אף בנו החלל מחלל זרעו. אי נמי מפשטי' דקרא דלא יחלל זרעו קאי נמי אזרעו שלא יחלל הזרע שיהיה לו ועלה קאמר רחמנא כשהזרע שלו מחלל הני מילי בעמיו דהיינו החלל זכר שהוא מחלל זרעו מבת ישראל מפני שהיא מתייחסת אחריו כדאמרן אבל חללה שנשאת לישראל אינה מחללת זרעו ממנו מפני שאין זרעה מתייחסת אחריה ואיכא למימר תנאי נינהו מר מייתי לה מהכא ומר מייתי לה מהכא:
<h4>פרשה ג</h4>
(א) <b>נולד </b>בעל מום ממעי אמו מנין פי' כיון דכתיב אשר יהיה בו מום וזה כבר היה בו מעולם. ושמא כיון דתחלת ברייתו הוא כך אין זה מום ת"ל אשר יהיה וכו':
(א) <b>ומנין </b>אימורי חטאת ואשם וכו' דאי מלחם אימא עולה דכולה כליל דומיא דתמיד אבל אימורין אימא נשתרו בבעל מום ת"ל לא יגש להקריב: קשיא לי הני נמי תיפוק ליה מלחם שהרי אימורין קרויין לחם כדכתי' בספר ויקרא גבי אימורי שלמים לחם אשה ריח ניחוח לה': ודרשי' התם לימד על החלבים שקרויין לחם. מנין ליציקות והבלילות התנופות וההגשו' הקמיצות וההקטרות המליקות והקבלות וההזאות ת"ל לא יגש: נראה לי דקמיצות וההקטרות דקא חשיב בהדייהו שטפא דגמרא הוא דקא קתני להו לעיל מנין הקומץ והלבונה וכו' והקטרה וכו' הרי קמיצות והקטרות. והזאות בהזאה דבן עוף. אי נמי בהזאות דלוג שמן של מצורע: מה לחם מיוחד שהוא עבודה דהיינו הקטרת אימורין כדכתיב לחמי לאשי. אי נמי לחם אשה אף כל שהוא עבודה יצאו היציקות והבלילות והתנופות וההגשות שאינן עבודה שהרי אם לא יצק ולא בלל ולא הניף ולא הגיש כשרה כדאיתא במנחות בפרק הקומץ רבה:
(א) <b>אין </b>לו אלא בעל מום קבוע בעל מום עובר מנין וכו' חוורור והמים הקבועין וכו' פי' חוורור כמין חברבורות לבנות בשחור שלו שאינן יוצאות ואין הלבן שלו חלק כשאר בני אדם אלא שיש בתוך השחור שלו טיפין טיפין לבנות. ואין זה תבלול האמור במקרא כי תבלול הוא לשון בלבול והוא לבן הפוסק ונכנס בשחור כמו שמפרש במשנת בכורות פ' על אלו מומין [לח.] והתם מפרש בכמה שהם קבועים: פ"א חוורור שנתלבנו עיניו וכהה מאורו לגמרי. וזה עיקר דהכי קא מפרש לה בפרק אלו מומין. אמר רבא הילכך כל מחמת כיהותא מאיש עור: מחסרותא מאיש דק מבלבלותא מתבלול. משניות' מבעיניו. ואמרינן התם דאי כתב רחמנא איש עור משום דלא חזי בהו כלל אבל מחסרותא לא. כתב רחמנא דק:
(א) <b>חרום </b>שחוטמו שקוע פי' מלשון מצודים וחרמים לבה. והן החפירות שעושים לדגים על חוף הים או על הנהר להפיל בהן את הדגים וכן עושין בעיירות להפיל בהן החיות ומכסין בקשין או בסבכי האילנות כדי שלא יזהרו בהם וכיוצא בו במסכת עירובין חרם שבין שני תחומי שבת פי' חפירה גדולה שנתקבצו המים בתוכ': בלום נפוח והוא לשון לעז שקורין לאדם שהוא נפוח אנבולומונט. ולכך נקראת הריאה בולמון על שם שהיא נפוחה לעולם. ודומה לו בנדרים שמא רגליה נאות מבולמות פי' נפוחות: סולד פי' דומה כמי שהרתיחוהו ברותחין שהוא אדום ונקלף וכיוצא בו במסכת שבת יד סולדת בו:
(א) <b>שרוע </b>שנשתרבבה יריכו פי' שרוע כמו סרוח והוא משורש וסרח העודף לשון יתר ר"ל שיריכו אחת ארוכה מחבירתה:
(א) <b>שבר </b>רגל פי' כל השוק נקרא רגל אבל פסח אינו אלא עד הרגל לבדו. הקשן והעקלן והקולבן. הקשן הוא מלשון וארכובתיה דא לדא נקשן. והעקלן כמשמעו מעוקל ושניהם שוקיהן עקומות אלא שהקשן שוקיו עקומות כלפי חוץ והכי איתא במשנת מומין אלו: והקולבן כמו כן. או שבר או עקמימות בקלבוסת שלו והוא עצם לקולית הירך ודומה לאילן שקד וחלב שבו הוא נקרא כף הירך והסימן הכדור שבו הוא בראש הכרכשא עומד בין שתי העצמות אחד שבירך זו ואחד שבירך זו. והחלב שתחת זאת הכרכשא קראוהו בספרא חלב שבין הפקוקלות. ובלשון הגמרא תרבא דאקליבוסתא. ובאגדה אמרו וינאץ השקד זו הקלבוסת מפני שהוא עשוי כאילן השקד רחב מלמטה ומלמעלה ודק באמצע וראש הקולית נכנס בו באמצעו. וקלבוסת לשון מפתח ועל זה נקראו פקוקלות מלשון פקק:
(א) <b>חלזון </b>נחש ענב מפרש בבכורות [לח.] חלזון זהו נחש והוא בדקה שבעין ויש לה צורת חלזון. ולפעמים שהוא עגול כענבה של אשכול וקא מרבה ליה מאו דק: ואני תמה על המתרגם תבלול חלוז שאינו שוה למדרש חכמים:
(א) <b>אי </b>זהו תבלול לבן הפוסק בסירה ונכנס בשחור פי' אין זו מחמת מכה ואינו חסר ממאור עיניו שום דבר אלא כך נברא שהלובן שלו נמשך ונכנס לפנים מן הסירה ומגיעה עד תוך השחור הראשון החיצון והשחור הוא בת עין שהוא שחור שבשחור:
(א) <b>בעיניו </b>להביא את שבעיניו: שתי עיניו למעלה שתי עיניו למטה פי' להביא כל שינוי שבעיניו כגון שתי עיניו למעלה מן המקום הראוי או למטה מן הראוי להם עינו אחת למטה ועינו אחת למעלה עד שהוא רואה את החדר ואת העליה כאחד: שני שמש שישנא להביט בשמש. והזגדוס שאין הזוגות שלו שוין עינו אחת משונה ועינו אחת שוה לשאר בני אדם:
(א) <b>גרב </b>זה החרס. ילפת זו חזזית מצרית מפרש בבכורות גרב זה שחין יבש בין מבפנים בין מחוץ והוא כחרס האמור בקללות. וגרב האמור בקללות הוא לח מבחוץ ויבש מבפנים והוא ילפת האמור כאן ושניהם מומין אבל גרב שהוא לח מבחוץ ומבפנים אינו מום קבוע לשחוט עליו את הבכור במדינה. ולא לפדות בו את המוקדשין אלא מום עובר הוא: נמרחו אשכיו פי' נמעכו אשכיו: שהרוח בתוכם והם נפוחין:
<h4>פרק ג</h4>
(א) <b>כושי </b>שחור. גיחור הוא האדום ביותר לווקן לבן ביותר שדומה לבהק: כפח כמו גבח והוא ארוך ביותר ואיבריו נשמטין עליו:
(א) <b>אדם </b>שהכשיר בו אותו ואת בנו פי' אהרן ובניו הותרו לעבוד עבודה בבת אחת אבל בהמה אסור לשחוט הזכר ובניו. ומני חנניה היא והכי איתא בבכורות אדם טריפה מותר לעבוד עבודה כגון שנקבו הדקין שלו בתוך בטנו שאינם בגלוי:
(א) <b>שאילו </b>לא נאמר מן הקדשים יאכל הייתי אומר קדשים שהותרו בזר ולהן פירוש כיון שמצינו שהותרו לזר בקדש במה דקסבר יש מנחה בבמה הואיל והיא באה בזרות וכיון שמצינו היתר לענין זרות גם להם שהן בעלי מומין הותרו. אבל קדשים קלים שלא מצינו היתר לאיסורן הייתי אומר שיאסרו לבעלי מומין:
(א) <b>יכול </b>לא יכנס לבין האולם ולמזבח לעשות ריקועין ת"ל אך נראה לי מפני שהיתה גפן של זהב עומדת על פתחו של היכל מודלה על גבי כלונסאות. וכל מי שמתנדב עלה של זהב לבדק הבית או גרגיר או אשכול מביא ותולה בה וכשהם מפנין אותה ועושין מן הזהב ריקועי פחים צפוי למזבח הזהב או לבית קדש הקדשים אינם רוצים להוציאם ממקומם כדי שלא להקל בקדושתן ולמזבח. וכך היא מצותן הכהנים נכנסים אם אין שם כהנים לוים נכנסים אם אין שם טהורים נכנסין טמאים אם אין שם תמימים יכנסו בעלי מומין: ברייתא זו חולקת על שתי הברייתות השנויות בעירובין בסופו האחת מכשרת בכהנים ולוים וישראל ובלבד טהורים אבל טמאים כלל כלל [לא]: וזו מכשרת כהנים ולוים אבל לא ישראל ומכשרת בפניהם טמאים וטהורים ובעלי מומין: ודומה לדעת זאת הברייתא כי הלוים טהורים ותמימים קודמין לכהנים טמאים ובעלי מומין כשם שהקדימן למשנה כך הם קודמין למעשה: ונאמר להלן חלול בתרומה דכתיב ומתו בו כי יחללוהו: וחכמים אומרי' אין בעל מום במיתה אלא באזהרה דכתיב ומתו בו ולא בבעל מום:
(א) <b>והכהנים </b>על ישראל (וישראל) [והבנים] זה על זה שיזהירו זה את זה מלהכנס לשם בעלי מומין לפנים ממחיצתן וישראל לפנים ממחיצתן:
<h4>פרשה ד</h4>
(א) <b>על </b>קדשי ישראל חייבין משום פגול ונותר וטמא בהדיא כתיב בהאי פרשתא פגול ונותר נמי כדאיתא לקמן דילפינן נותר חלול [חלול] מטומאה והדר אתי פיגול עון עון מנותר:
(א) <b>מנין </b>שהיא מדבר אף בפסול זמן פי' בפסול נותר נאמר כאן חלול ונאמר להלן חלול פי' בנותר כתיב כי את קדש ה' חלל. ומנא לן דבנותר קא משתעי דילפינן קדש קדש מנותר מה להלן פסול זמן אף כאן נמי פסול זמן לומר שנותר נוהג בכל הקדשים בין בדבר שיש לו מתירין בין בדבר שאין לו מתירין מה שאין כן בפגול ואע"ג דילפינן להו מהדדי מעון עון הכא לא ילפינן להו מהדדי אלא מנותר טומאה גמרינן ליה חלול חלול: ובזבחים פרק בית שמאי מפיק לישנא הכי ולא יחללו בשני חלולין הכתוב מדבר אחד פסול נותר ואחד פסול טומאה. ותרויהו חדא טכסיסה אינון: ומה כאן הרציה אף להלן הרציה. ויש ספרים שכתוב בהן ומה להלן הרציה אף כאן הרציה ותרויהו חד אורחא אית להו אלא שהראשון הוא יותר מכוון מ"מ פסול נותר למד מפסול טומאה: והנסחא הכתוב' בה ומה להלן הרציה וכו' כך פירושה אחר שלמדנו בחלול זה כאמור כאן בתחלת הפרשה פסול נותר יש בכלל מעתה נלמד הענין הזה מן הענין שלמטה המפורש בטומאה. מה להלן הרציה פי' מה ענין טומאה בענין הרציה שאין חייב עד שיקרבו כל מתיריו בדבר שיש לו מתירין ודבר שאין לו מתירין עד שיוכשר ליקרב דהיינו משקדש בכלי אף לענין נותר כן. ודבר שיש לו מתירין לענין טומאה דבעינן שיקרבו מתיריו נפק' לן בסדר צו את אהרן מוהבשר כל טהור יאכל בשר. בשר הנאכל לטהורים חייבין עליו משום טומאה ושאינו נאכל לטהורים דהיינו קודם זריקת דמים אין חייבין עליו משום טומאה ושאין לו מתירין עד שיקדשו בכלי נפק' לן מאשר יקרב עד שיוכשר ליקרב. וזה הענין אינו אלא בפסולי נותר ופסול טומאה אבל בפיגול אינו כן שאינו נוהג אלא בדבר שיש לו מתירין כגון שלמים שהן מפורשים בו. ואעפ"י שהפיגול למד עון עון מנותר והנותר חלול חלול מטומאה. ובגזרה שוה זו אנו מרבים בו לכל הקדשים אעפ"י כן כיון שאין מפרש בו אלא שלמים בלבד אהני ביה פרטא דשלמים לומר שאין חייבין עליו אלא בדבר שיש לו מתירין כעין שלמים. אבל בנותר וטומאה כיון דשאר קדשים בגופייהו כתיבי. טומאה בהדיא כתיבא בהאי פרשתא. נותר נמי כתיב ביה כי את קדש ה' חלל ונכרתה ואמרינן בסדר צו את אהרן בנין אב לכל שהוא קדש יהו חייבין עליו כרת פי' משום נותר וכיון דבגופייהו כתיבי שאר קדשים אהני גזרה שוה דחלול חלול וכולהו אתו בכללא ואהני פרטא דשלמים בתרויהו למעוטי דם בלחוד לרבנן ולר' שמעון למעוטי נמי דברים שאינם נאכלין כגון הלבונה והעצים והקטרת כדאיתא בצו את אהרן. ומה להלן כרת אף כאן כרת פי' כיון דילפינן נותר מטומאה שהואי נוהג בכל הקדשים אצטריכינן למימר דכי היכי דאיכא כרת בשלמים המפורשים כך יש עליו כרת על שאר הקדשים הלמדין בגזרה שוה. דלא תימא לילף חלול דהכא מחילול דתרומה דכתיב ומתו בו כי יחללוהו ומה להלן מיתה אף כאן מיתה אלא מגופיה דנותר ילפי' ליה מה נותר האמור בשלמים כרת אף נותר של כל הקדשים כרת. רבי יהודה אומר נאמר כאן אני ה' ונאמר למטה אני ה' מה למטה אני ה' מכרת פי' ר' יהודה אתא למימר דהא מילתא לא צריכה למילף בגזרה שוה דחלול חלול אלא מהאי עניינא גופיה גמרינן להו מה למטה לענין טומאה כרת אף למעלה לענין נותר של שאר כל הקדשים כרת:
(א) <b>והרבה </b>מצות בבנים שאין באבות פירוש מצות הנוהגות בארץ:
(א) <b>וטומאתו </b>עליו טומאת הגוף יכול אף טומאת בשר יהא חייב נאמר כאן וטומאתו עליו וכו' מה להלן בטומאת הגוף אף כאן בטומאת הגוף: נראה לי שנכתב כאן הלשון כמו שהוא כתוב בסדר צו את אהרן. ואותו הענין למד מזה כי בכאן מפרש יותר שהוא בטומאת הגוף כדמפרש ר' חייא בסמוך כי להלן הזכיר בשר והזכיר נפש וטומאתו עליו מסופק או על הנפש או על הבשר אבל כאן הזכיר איש והזכיר קדשים וטומאתו עליו בידוע כי הוא חוזר על איש ולא על הקדשים שהם לשון רבים ולפיכך אני אומ' כי זאת הגירסת כולה אין עיקרה כאן אלא שנכתבה כאן כדרך שנכתבה שם. שלא לצורך:
(א) <b>ר' </b>אומר ואכל וטומאתו עליו וכו' בטומאת הגוף וכו' מפרש לה בזבחים פרק בית שמאי [מג:] הואיל ופתח בו הכתוב בלשון נקבה וסיים בלשון נקבה ולשון זכר בא באמצע בטומאת הגוף דבר הכתו' והכי פירוש' כי יאכל וטומאתו עליו שני מקראות הם זה בצד זה בסדר צו את אהרן. הראשון כתיב והנפש אשר תאכל בשר מזבח השלמים וטומאתו עליו ונכרתה הנפש ההיא מעמיה ולמד העליון מן התחתון שהרי כמו שהתחתון פתח בלשון נקבה דכתיב נפש כי תגע וסיים בלשון נקבה דכתיב ונכרתה הנפש ההיא מעמיה. ולשון זכר באמצע ואכל מבשר זבח השלמים כך העליון פתח בו בלשון נקבה והנפש אשר תאכל בשר וסיים בלשון נקבה ונכרתה הנפש ולשון זכר באמצע וטומאתו עליו וכיון ששניהם סדורים על דרך אחד נלמוד אותם זה מזה מה ואכל שהוא לשון זכר שבאמצע מדבר על גוף האוכל ולא דבר על בשר הנאכל: ר' חייא אומר נאמרו קדשים בלשון רבים נראה לי כי הוא מפרש דברי ת"ק דסביר' ליה דהאי וטומאתו עליו דהכא מדבר בטומאת הגוף מה טעם מפני שנאמרו כאן שהן לשון רבים כו' כדפרישי' לעיל: אחרים אומרים וטומאתו עליו במי שטומאה פורחת ממנו. פירוש אחרים אומרים טעמא מההוא קרא גופיה ולא צריכי למגמר מהכא דאמר קרא וטומאתו עליו כלומר בעוד שטומאתו עליו. משמע שאיפש' לטומאה להיות פורחת ממנו על ידי מקוה וזהו טומאת הגוף אבל טומאת בשר אי איפשר לפרוש ממנה הטומאה משנטמאת בקדשים לא יאכל עד אשר יטהר:
<h4>פרק ד</h4>
(א) <b>אוכלין </b>הם ישראל במעשר טבול יום פי' האי אשר יטהר בהערב השמש קאמר כדיליף להו לקמן וקאמר זרע אהרן הוא דלא יאכלו בקדשים הראויין להם עד אשר יערב השמש עליהם אבל ישראל אוכלין במעשר שני הראוי להם אפי' טבולי יום אבל טמאים ממש לא דהא כתיב לא בערתי ממנו בטמא וכתיב בהאי פרשתא ולא יאכל מן הקדשים כי אם רחץ במים הא רחץ טהור ומוקמינן לה במעשר שני ביבמות [עד.]: מיהו האי תנא לא משמע ליה האי קרא להאי דרשא ומפיק לה מרישא דעניינא. והאי קרא דכי אם רחץ בשרו במים מוקים לכולה כפשטיה בתרומה וה"ק לא יאכל מן הקדשים כי אם רחץ בשרו במים ובא השמש וטהר ואחר יאכל וכו' אי נמי השתא דנפק' ליה מרישא דעניינא שיש הפרש בין תרומה למעשר האי קרא דכי אם רחץ בשרו נמי מוקמי' ליה במעשר וקרא דבתריה בתרומה וחד בטמאים מחוסרי כפרה. וחד בטמאים שאינן מחוסרי כפרה ובתרויהו ביאת השמש מעכבן אבל כפרה לא מעכבן להו:
(א) <b>אשר </b>יטמא לו לרבות השעורים פי' שלא תאמר בכל השרץ כתיב עד שיגע בשרץ כולו להכי אמר אשר יטמא לו לרבות אפילו כעדשה ממנו כך היא הנסחא: באדם זה המת טומאתו לרבות זבים וזבות נדות ויולדות. אין לי אלא חומרי פי' ימי זיבתן ימי קולן מנין פי' ימי ספירתן ת"ל לכל טומאתו אשר יטמא לרבות בועל נדה: לו לרבות בולע נבלת עוף טהור. ואעפ"י שאינו נדרש בסדר המקרא נדרש הוא בסדר הטמאות ואין כאן בטומאת אדם זה טמא מת שאינו במקרא אלא במטמא מקדש וקדשיו הוא בסדר ויקרא. ועוד כי טמא מת כבר נאמר למעלה והנוגע בכל טמא נפש:
(א) <b>נפש </b>אשר תגע בו לרבות המסיטה פי' המגע שוה בכל אלו אבל ההיסט אינו שוה בכולן ובשביל כך תפש הכתוב אשר תגע בו: ולא יאכל מן הקדשים יש לך קדשים שהוא אוכל בהם והנסחה הישנה שבספרים והשנויה בספרים בגמרא דמסכת' ערלה כך היא יש לך קדשים שהוא אוכל בהן פרט לעירוב ולפחות ממאה:
(א) אין לי אלא אוכלי תרומה באוכלי תרומה מנין אוכלי (חולין) [תרומה] באוכלי חולין וכו' ת"ל מן הקדשים ריבה זו היא הגי' הישנה. ואעפ"י שהיא רחוקה עלי בפירושה הריני מפרשה על פי דרכה. מקרא קמא קא דריש מדקאמר ולא יאכל מן הקדשים כי אם רחץ חלק בקדשים שיש לך קדשים שהוא אוכל אעפ"י שלא רחץ ועכשו לא פירש הקדשים שהוא אוכל אלא פירש שאסור עליו הכתוב לאכלם עד שיטהר ומה הן פרט לערובו ולפחות ממאה וממילא ידעינן את שהוא מותר בהם. פרט לעירובי' פי' פרט לעירוב מעשר שני בחולין אפילו ביתר ממאה חולין מאי טעמא משום דהוי דבר שיש לו מתירין שהרי יכול לפדותו משוה פרוטה ולמעלה והכי איתא בבא מציעא פ' הזהב [נג.] הילכך אם חוץ לירושלם הוא בין טמא בין טהור יכול לפדותו. ואם בירושלם הוא טמא יכול לפדותו. ומ"ה אינו בטל כלל כדי לאכלו בטומאת הגוף. ולפחות ממאה. אתאן לתרומה דכיון דתרומה לא בטלה אלא במאה עדיין קדושת תרומה בעירובה ואסור לאכלה בטומאת הגוף: אין לי אלא אוכלי תרומה באוכלי תרומה פי' סאה תרומה טמאה שנתערבה בפחות ממאה תרומה טהורה בזו אמרה תורה שהאוכל ממנה בטומאת הגוף לוקה ואעפ"י שכבר נתחללה מקדושתה שאינה ראויה אלא לשריפה דגרסינן בסנהדרין פרק אלו הן הנשרפין מנין לכהן טמא שאכל תרומה טמאה שאינו במיתה שנאמר ומתו בו כי יחללוהו פרט לזו שמחוללת ועומדת ואפילו הכי לוקה עליה מפני שהכל תרומה היא ואין תרומה מבטלה תרומה לפוטרה מאיסור תרומה: ומנין אוכלי תרומה באוכלי חולין פי' סאה תרומה בפחות ממאה חולין אינו אוכל עירובה בטומאת הגוף אעפ"י שרובה חולין וכל שכן סאה חולין בתשעים תרומה: עד כאן זו ואין צריך לומר זו כדפרישית והוא באוכלין: מעתה אתחיל לשאול בתערובת משקין מנין לנו על לוג תרומה שנפל לחולין שאינו שותה בעירובין בטומאת הגוף אעפ"י שרוב רובו חולין. ואין צריך לומר לוג של חולין בתשעים וכל שכן משקה קדש במשקה תרומה ומשקה תרומה במשקה קדש וכ"ש משקה קדש במשקה קדש ת"ל מן הקדשים ריבה פי' ריבה כל אלו לבל יאכל עד אשר יטהר מדלא אמר ולא יאכל מן הקדש הרי ריבה אוכלי תרומה באוכלי [תרומה] שאסור בהם בטומאת הגוף וכ"ש כל אלו שאמרנו:
(א) <b>ואחר </b>יאכל מן הקדשים יש לך קדשים שאינו אוכל בהם פרט לעירובין וביותר ממאה: גם זה על הדרך שפירשתי בראשון שלא פירש כאן את שאינו אוכל בהם אלא אותם שאוכל בהם שהכתוב מתירן ומה הם פרט לעירובין וליותר ממאה: האי דקאמר הכא פרט משום דנפקי מכלל האסורין והאסורין הן הן שכתבנו למעלה ונתרבו מריבוייא דקרא דלעיל דלא יאכל כי אם רחץ: ומי ניהו תרומה טמאה או קדש טמא שנתערבו בטהורין פחות ממאה שאסור לאכלן מפני טומאת עצמן וקאמר הכא כי אם אחר שרחץ והעריב שמשו מותר לאכול בכל עירובי מעשר: ודוקא שהוא טהור ובירושלים והכא ודאי לא הוה צריך למימר אלא איידי דתנא לעיל עירובין במעשר דאסורי תנא הכא נמי עירובין במעשר דשרי: ואית דמפרשי בתרויהו דחדא קתני פרט לעירובין ובאי זה עירוב בפחות ממאה וביתר ממאה ובעירוב דתרומה וקדש קא מיירי ולא בעירוב דמעשר: והאי פירושה מסתבר לי טפי מקמא. וביותר ממאה עירובי תרומה טמאה בטהורה ואפילו תרומה טמאה בקדש טהור או קדש בתרומה טהורה ואפילו משקין במשקין בין דתרומה בקדש בין דקדש בתרומה ובין דקדש בקדש. ואף באלו יש שלא היו צריכין לשאול מפני שהיו באים מכלל אותם האמורים לפניהם אלא שתפס בהם הדרך שלמעלה ולא שינה ממנה מ"מ הרי הן שנויין כאן על הסדר יותר מן העליונים ואותם שאינם צריכים כאן מעטים הם כי בתחלה שאל אין לי אלא אוכלי תרומה טמאה במאה דטהורה שמותר הכל לכהנים שהרי אין מבטל בה אלא איסור טומאה בלבד. ומנין אוכלי תרומה טמאה במאה חולין טהורין שיהא עליהן תורת חולין שהרי מבטלין בהן שני איסורין איסור זרות ואיסור טומאה הרי אלו שאלה צריכה: אוכלי חולין טמאים במאה תרומה טהורה זו אינה צריכה שאלה: אוכלי תרומה טמאה במאה אוכלי קדש טהור ואפילו אוכליקדש טמא במאה תרומה טהורה מנין שמותרות לכהנים הרי אלו צריכות מפני שחמורה טומאת קדש מטומאת תרומה. ומנין משקה תרומה טמאה במאה חולין טהורין שיהו מותרין לזרים אעפ"י שמבטלין בהם שני איסורין הרי זו צריכה. משקה חולין טמאין במאה תרומה טהורה זו אינה צריכה. משקה תרומה טמאה במשקה קדש טהור ומשקה קדש טמא במאה תרומה טהורה ומשקה קדש טמא במאה קדש טהור כולן צריכות מפני שחמורה טומאת משקין מטומאת אוכלין כי טומאת משקין בכל שהן ומטמאין זה לזה אפי' הן מאה ואעפ"י כן אם נתערבה במאה טהורין בטלה טומאתן. ומנין לכל אלו שהן מותרין ת"ל מן הקדשים ריבה וכי אמרינן דעירובי קדש מותרין לו לאחר שרחץ והעריב שמשו. ודוקא בטמא שאינו מחוסר כפרה [אבל מחוסר כפרה] לא:
(א) <b>כי </b>לחם כי לחמו מסלת את החטים כל שהוא רוצה פי' מדקרי ליה לחמו ולא אמר לח' שמע מינה לחמו הראוי לו שאם מפונק הוא ואינו אוכל את חטיו אלא סלת גמור יכול הוא לעשות כן בחטי תרומה ואינו חושש להפסד תרומה. אעפ"י כי המורסן והקמח יאכיל לבהמתו כמו הכרשינין:
(א) <b>יכול </b>בנבלה הכתוב מדבר פי' שהרי דבר בה הכתוב דכתיב נבלה וטרפה לא יאכל לטמאה בה. ובנבלת עוף טהור קא מיירי כדאמרינן יכול על איסור אכילת נבלה ענש הכתוב מיתה ת"ל עליו ולא קאמר עליה ש"מ באכילת קדש קא מיירי:
(א) <b>ומתו </b>בו ולא במעשר שהרי גם במעשר דבר הכתוב למעלה כדאמרן:
(א) <b>אם </b>נאמרו הקלות למה (לא) נאמרו החמורות ואם נאמרו חמורות למה נאמרו הקלות. אם נאמרו קלות ולא נאמרו חמורות הייתי אומר על הקלות בלאו ועל החמורות במיתה: מפרש לה בזבחים פ' בית שמאי [מד.] קלות שרץ ומעשר חמורות טומאת מת ותרומה. וה"ק אם נאמרו הקלות כולן ומן החמורות עמהם ומאי ניהו שרץ ומעשר ותרומה ולא נאמרה טומאת מת עמהן הייתי אומר על הקלות בלאו פי' שרץ על מעשר אבל מת אפי' על מעשר במיתה מאי טעמא מדקלות על חמורות במיתה דהיינו שרץ על תרומה חמורות על הקלות נמי במיתה. ומאי ניהו טומאת מת על מעשר לכך נאמרו הטומאות החמורות דאידי ואידי על מעשר בלאו: ואם נאמרו חמורות פי' טומאת מת עם מעשר ותרומה ולא נאמרה טומאת שרץ עמהם הייתי אומר וכו': וכל זר לא יאכל קדש מה קדש האמור להלן קדשי הגבול וכו'. בקדשים לא יאכל וכו' אי זהו דבר ששוה בזרעו של אהרן הוי אומר זה בתרומה וכו' כדאיתא ביבמות פרק הערל:
<h4>פרשה ה</h4>
(א) <b>ת"ל </b>ויליד ביתו הם יאכלו בלחמו פי' הם יאכילו והכי איתא ביבמות [סז]: הם אוכלים ואין הבהמה אוכלת [חסר כאן בכ"י] פי' שאינו רשאי לסוך את המת בשמן של תרומה בין שהוא טמא בין שהוא טהור:
(א) <b>היא </b>בתרומת הקדשים לא תאכל פירוש במורם מקדש ומאי ניהו חזה ושוק כיון דנשאת לזר או שנבעלה למי שזר אצלה לא תאכל מהם: ודייקינן מינה היא אינה אוכלת אבל אמה אוכלת בשבילה:
(א) <b>כיצד </b>בת ישראל לכהן וכו':
<h4>פרשה ו</h4>
(א) <b>אם </b>נאמר בתרומה למה נאמר בקדשים ואם נאמר בקדשים למה נאמר בתרומה. פי' הרי למדנו למעלה בתרומה שהבן מאכיל את אמו דכתיב ויליד ביתו הם יאכלו בלחמו. וכאן למדנו לחזה ושוק שהיא מאכלת אמה ומה הוצרכו שניהם לומר: קדשים הותרו לזר קדשים קלים:
<h4>פרק ה</h4>
(א) <b>אין </b>לי אלא זרע כשר זרע פסול מנין פי' אין לי אלא זרע זרעה כשר זרע זרעה פסול מנין כדמפרש ואזיל בזרע זרעה אבל לזרעה פסול לא איצטריך למכתב קרא שלא תחזור ללחם אביה דבלא זרע נמי הא איפסול גופה מתרומה שהרי נבעלה לפסול לה:
<h4>פרק ו</h4>
(א) <b>והדין </b>הוא ומה במקום שלא עשה ולד מן הראשון וכו' הדא מילתא כולה איתא בפ' יש מותרות [פז.]:
(א) <b>בשגגה </b>פרט למזיד פי' שאינו מוסיף במזיד. אמר ר' יוסי שמעתי באוכל בשר קדשי קדשים לאחר זריקת דמים שמשלם את הקרן לכהנים פי' לאחר זריקת דמים אין בו מעילה וגבי מעילה כתיב וחטאה בשגגה מקדשי ה' קדשים המיוחדין לה' יש בהם חומש ואשם. אבל בשר קדשים לאחר זריקה אינם מיוחדין לשם הילכך אינו משלם אלא קרן אעפ"י שהוא ממון כהן כתרומה. והכהנים לוקחים בדמיהם שלמים פי' שלא להוציא דמי קדשים לחולין. ונראה לי שאין זה אלא מעלה בעלמא שהרי התשלומין חולין גמורין שהרי שלמים מותרין לזרים ועורותיהן חולין אלא שמע מינה מעלה בעלמא:
(א) <b>ומנין </b>שאין משלמין מן הלקט ומן השכחה ומן הפאה ומן ההפקר ולא ממעש' ראשון שניטלה [תרומתו] ולא ממעש' שני והקדש שנפדו לפי שאין הקדש פודה הקדש דברי ר' מאיר וחכמים אומרים משלמין מכולם:
(א) <b>ומנין </b>שאין משלמין אלא ממין על מינו שנאמר ונתן לכהן את הקדש לפיכך אכל קשואין וכו' דברי ר' עקיבא ר' אליעזר אומר משלמין ממין על שאינו מינו. הא מילתא מיפרש' לה במשנת תרומות פי' ממקום שר' אליעזר מקל ר' עקיבה מחמיר שנאמר ונתן לכהן את הקדש כל שהוא ראוי לעשות קדש דברי ר' אליעזר ר' עקיבא אומר ונתן לכהן את הקדש מה שאכל מהקדש: מתחזי ליה דר' עקיבא ור' אליעזר לא פליגי אלא במין על שאינו מינו. אבל באוכל קישואין של ערבי שביעית ורוצה לשלם קשואין של שביעית דברי הכל אינן תשלומין שהרי אף לר' אליעזר בעינן דבר שיהא ראוי ליעשות קדש ופירות שביעית אינן ראויין ליעשות תרומה על פירות אחרים. והאי דקאמר הכא על מילתיה דר' עקיבא כפיכך אכל קישואין וכו' לאו למימרא דר' אליעזר פליג עלה למימר שישלם לו שביעית אלא כיון דאמר קרא ונתן לכהן את הקדש וסבר ר' עקיבא הקדש שאכל אבל מין על שאינו מינו לא. לפיכך אכל קישואין של ערב שביעית ימתין לקישואין של מוצאי שביעית שהרי כבר כלו קישואין של ערב שביעית ואינו יכול לשלם לו מהם. וממין אחר נמי אי איפשר לו לשלם לפיכך ימתין לקישואין של מוצאי שביעית. ואמר ר' אליעזר אינו צריך להמתין עד מוצאי שביעית כלל אלא ישלם לו בערב שביעית ממין אחר זהו מחלוקת של ר' אליעזר ור' עקיבא. אבל בין ר' מאיר ורבנן איכא הנך קמייתא דר' מאיר סבר לקט שכחה ופיאה הרי הוא כפירות שביעית. ובין לר' אליעזר ובין לר' עקיבא בעינן שיהיה מדבר חייוב ומעשר ראשון שנטלה תרומתו ומעשר שני והקדש שנפדו אעפ"י שהיו דבר חיוב כיון דתחלתן קדש אין קדש פודה קדש דבעינן ונתן לכהן את הקדש מי שעל ידי נתינה יהיה קדש יצאו אלו שכבר היו קדש קודם נתינה ואעפ"י שכבר נפדו ורבנן סברי לקט שכחה ופיאה והפקר לא דמו לפירות שביעית וראויין ליעשות קדש קרינא בהו הואיל דהיתה להן זיקת תרומה ומעשר קודם הפקרן. ומעשר ראשון שנטלה תרומתו ומעשר שני והקדש שנפדו נמי אע"ג דמעיקרא קדש הוו השתא מיהא חולין גמורין נינהו: והכי מפרש לה בגמרא ירושלמי דתרומות לדעת רבנן והאי דלא פריש טעמא לר' מאיר מעיקרא משום דסמוך ליה על טעמא דר' אלעזר דקא מפיק טעמייהו מהאי קרא ונטר ליה עוד עד סיפא דמילתא והדר מפרש טעמייהו דכולהו:
(א) <b>יכול </b>תהא הפרשתו מקדשתו לחייב עליו קרן וחומש כדאיתא במשנת תרומות ונפקא להו טעמא מהאי קרא ונתן לכהן את הקדש כפשטיה דקרא מה שיתן יהיה קדש וקא בעי השתא יכול הפרשת התשלומין יהיו קדושים שאם אכלה זר יהיה משלם עליהם קרן וחומש ת"ל ונתן לכהן את הקדש משעת נתינה יהיה קדש ולא משעת הפרשה דברי ר' ר' אלעזר בר שמעון אומר אף הפרשתו מקדשתו מאי טעמא את הקדש כתיב שהיה כבר קודם נתינה. ומאן דמפרש לה מילתא על תרומה עצמה דעלה קאמר ר' שלא תהא הפרשתה מקדשתה לחייב עליה קרן וחומש עד שיתננה לכהן טועה הוא שהרי מפורש במשנת תרומות פרק ו' שמשלם עליה קרן וחומש עד שלא זכה בה כהן: ולקמן נמי קא בעינן יכול יהו חייבין חומש על תרומה שבטבל ת"ל את אשר ירימו לה' על המורם חייבין ואין חייבין על תרומה שבטבל. ש"מ דעל המורם מיהת חייבין אעפ"י שלא זכה בהן שלא נתמעטה אלא תרומה שבטבל:
(א) <b>להביא </b>את הסך ואת השותה מפרש לה בגמרא להביא את הסך כשותה דשותה גופיה לא אצטריך לרבויי דשתיה בכלל אכילה:
(א) <b>והשיאו </b>אותם עון אשמה מלמד שאף על הטבל חייבין מיתה קרא יתירה קא דריש דכיון דכתיב ולא יחללו את קדשי וכו' וילפינן חלול חלול מטמא שאכל את התרומה שהוא במיתה למה ליה למכתב והשיאו אותם עון אשמה אלא ודאי להביא את הטבל עצמו שהתרומה באה ממנו שהוא בעון אשמה האמור בתרומה ומאי ניהו מיתה דאתי חלול כדאמרן: ובמסכת סנהדרין נפק' לן טבל שהוא במיתה מדכתיב את אשר ירימו לה' בעתידין ליתרם הכתוב מדבר ויליף חלול מתרומה. באכלם את קדשיהם פרט לזורע ולמטמא פי' קא דריש באכלם וקא דריש קדשיהם קדשיהם הם ולא גידוליהן שהזורע את התרומה ואת הטבל גידוליהן חולין וזר האוכל מהם פטור ואפילו אכלם בטומאה אלא שאסורין לזרים כדאיתא במשנת תרומות וקא דריש נמי באכלם על אכילתם בטומאה יש נשיאות עון מיתה אבל הטמא אין בו עון מיתה ואע"ג דכתיב לעיל נבלה וטריפה לא יאכל לטמאה בה ושמרו את משמרתי ולא ישאו עליו חטא וכו' שהרי הזהירן הכתוב על שמירת התרומה שלא תטמא ואעפ"י שנזהרו על שמירתה לא חייב מיתה אלא עלאכילתה אבל לא על טומאתה. ואי קשיא לך הא אוקימנא להאי קרא בטבל וטומאת תרומה מאי עבידתה הכא. הא לא קשיא דבתרומה קא עסיק ואתי דהא כתיב לעיל מיניה ולא יחללו את קדשי בני ישראל את אשר ירימו לה'. והכא נמי כתיב באכלם את קדשיהם ותרומה ודאי הוא דאיקרי קדש:
<h4>פרשה ז</h4>
(א) <b>אם </b>כן למה נאמר לה' לעולה פרט לנזירות דברי ר' יוסי הגלילי פי' שאין הגוים נודרין נזירות ואעפ"י שהוא נדר ונדבה. אמר לו ר' עקיבא אפילו אתה מרבה כל היום כולו אין כאן אלא עולה בלבד מפרש לה במנחות פרק ואלו מנחות ה"ק אפילו הוא מביא שלמים יהיו עולות: ואיכא נסחי דכתיב בהו דברי ר' עקיבא אמר לו ר' יוסי הגלילי מיהו האי נסחא דכתיבנא איתא במנחות: לרצונכם אין כופין את הצבור על כרחם פי' שאם לא רצו להביא לתרומת הלשכה כדי ליקח ממנה קרבנות צבור אין כופין אותם על כרחן אלא כופין אותם עד שיאמרו רוצים אנו שהרי חייבין הם להביאם: ותנן בשקלים פרק קמא בט"ו באדר שולחנות יושבות במדינה בעשרים וחמשה ישבו במקדש משישבו במקדש התחילו למשכן את מי ממשכנין לוים וישראל גרים ועבדים משוחררין. ותנן בערכין חייבי עולות ושלמים ממשכנין אותם אלמא כשם שכופין את היחיד כך כופין את הצבור. מיהו בתרוייהו קרבן לא קרב עד שיאמר רוצה אני. והא דאצטריך הכא למימר בצבור סד"א כיון דרחמנא רמא חייובא עלייהו ולא בנדר ונדבה בדידהו תליא מילתא נכפינהו בעל כרחן ואע"ג דלא אמרו רוצים אנו קמ"ל:
(א) <b>המקדיש </b>בעל מום למזבח עובר משום חמשה שמות וכו' כולן כתובין בפרשה: מלמד שאין מרצין פירוש אין דם בעל מום מרצה כלל שאפי' עלה למזבח ירד והכי איתא בזבחים [פד.]:
(א) <b>אין </b>לי אלא שלמים מנין לרבות עולה וכו' פי' לתמימות: נפל מן הגג ונשבר יכול יהא עובר עליו פי' מפני שהניחו על הגג דאיבעי ליה לאסוקי אדעתי' דילמא נפיל: ת"ל ל"א ירצ"ה כל מום לא יהיה בו אל תתן בו מום קרי ביה לא יהויה בו מום דיש אם למסורת ומדלא כתיב ויהיה בשני יודי"ן שמע מינה למדרש ביה נמי יהויה הוא דכתב רחמנא הכי:
(א) <b>בכור </b>שאחזו דם אין מקיזין לו דם אפי' מת דברי ר' יהודה פי' קסבר ר' יהודה מטיל [מום] בבעל מום חייב והאי בכור שאחזו דם אע"ג דבעל מום הוא שהרי אם לא יקיז אותו עתה ימות אעפ"י כן אסור להקיז אותו במקום שיש בו מום קבוע. וחכמים אומרי' יקיז ובלבד שלא יעשה בו מום. חכמים דהכא היינו ר' מאיר דבריית' דבכורות דסביר' ליה דאסור להטיל מום בבעל מום מיהו לא גזרו במקום שאינו עושה בו מום אטו מקום שעושה בו מום ואם עשה בו מום הרי זה לא ישחט עליו דקסבור דבר שאין מתכוין אסור. ואעפ"י שעשה שלא בכוונה אסור לשוחטו עליו כמי שעשה בכוונה. ר' שמעוו אומר יקיז אעפ"י שעושה בו מום. קסבר דבר שאין מתכוין מותר לכתחלה. ואעפ"י שיקיזנו במקום שעושה בו מום  לא פסיק רישיה ולא ימות הוא דאיפשר דבההיא הקזה לא נפיל ביה מום קבוע כגון שלא יפתח בו אלא מעט ואינו חושש שמא ישנה ויפתח בו יותר מדאי שלא בכוונת מום. וקאמר בברייתא דבכורות דמותר נמי לישחוט על אותו מום דלא קנסינן ליה על השגגה. ובברייתא דבכורות איכא רבנן אחריני דפליגי אדר' מאיר ואדר' שמעון ואמרי יקיז ואף על פי שעושה בו מום: ואם עשה בו מום לא ישחט עליו קא סברי רבנן מטיל מום בבעל מום מותר הילכך יקיז אותו ויעשה בו מום לכתחלה. מיהו אסור לישחוט עליו בהקזה זו או אם הטיל בו מום בכוונה שאם נתרפא מחולי הדם והוא שוחטו מפני מום ההקזה נמצא מטיל בו מום בידים ושוחטו עליו:
(א) <b>חרוץ </b>כמו חריצין ונעיצין שנראה מקומו חסר: ריס לשון עין ר"ל השפה החיצונה של עין והוא מקום שקורין פישטאנייא"ש בלע"ז. חיטיו החיצונות שנפגמו ושנגממו פי' הערוך חיטיו שיניו: ותמיה לי טובא אמאי לא אמר שיניו. ומאי שנא הכא דקרי ליה חיטיו. ועוד דגבי מומי אדם תנן ושנטלו שיניו פסול מפני מראית העין נראה מפני מראית העין הוא דפסול אבל מומא לא הוי: ואיכא מאן דאמר דחיטיו היינו חניכיו והן מקום השינים ומפני שהן דומין לחיטין קורא אותם חיטיו ואותן החנכים אם נפגמו או נגממו פי' שהשוו לשאר הבשר לפי שהחנכים גבוהים על שאר הבשר שבסביבותיהן. ואם השוו לבשר מפני חסרון הרי זה מום: נגממו מלשון גומא אלא שתפשו חכמים בלשון זה לדבר שחסור גבהותו או יתרותו והשווה למה שבסביבותיו נקרא גמום כמו שאמרו מצא בהמה שפיה גמום פירוש חתוך עד שאינו ניכר אם היו לה שינים למעלה או לא: וכן אמרו בגיד הנשה גוממו עם השופי פי' שוה כשופי ואינו נכנס בשופי: וקשיא לי בין להאי פירוש' בין לההוא פירוש' דלעיל מאי דאמרי' בבכורות פרק מומין אלו קלוט וחטים דליתנהו באדם ובבהמה לא פסלי ואם שינים הוא חנכים אמאי ליתנהו באדם הא חזינן דאיתנהו: וקרוב אני לומר כי חטים הללו הם המוסגים שיש לבהמה בין שינים החיצונות לפנימיות שהן דומין לחטים ממש ודוגמתן כעין שינים והתיומת הנזכרת בכאן והשנויה בבכורות לא על השן היא שנויה אלא על דבוק השפתים מקום ששם כלה חיתוך השפתים והם דבוקות זו בזו והיא הנקראת תיימת. ועוד מקום אותו הדבוק נקראו חיצונות מפני שכשפותח את פיו מיד הן נראות. הילכך אפילו נפגמו או נגממו הוי מום שבגלוי אבל מאותו הדבוק ולפנים אינו נראה אלא בזמן דהוא כעי ושהוא פעי נמי כי נעקרו הוא דמתחזי אבל נפגמו או נגממו לא מתחזי ומשום הכי הפנימיות אם נעקרו הוא מום ואי לא לא הוי מום: ר' חנינא בן אנטיגנוס אומר אין בודקין מן התיימות ולפנים אף לא את התיימת פי' אף לא בפגימה ולא בעיקרה אע"ג דכי פעי מתחזי והכי איתא בבכורות ועל זה הדרך ודאי לא נמצאו חיטים באדם:
(א) <b>יבלת </b>כדרג"א בלע"ז והוא לשון גובה ובלשון ערבי אל גובל: גרב זה החרס: ילפת זו חזזית המצרית. כבר פירשתי למעלה כי החרס האמור בשחין מצרים והוא יבש בין מבפנים בין מבחוץ. וילפת הוא גרב הנאמר במצרים לח מבחוץ ויבש מבפנים. אלא שהגרב הוא יותר נמאס מן החזזית ואעפ"י שזה לח וזה יבש לפי שהגרב הוא שחין גדול ורחב כדינרי זהב ודומה לה החזזית שהיא דקה כעדשים ואעפ"י שהיא לחה מבחוץ אינה נמאסת כגרב והכי איתא בבכורות:
<h4>פרק ז</h4>
(א) <b>אבל </b>אתה מקריב את שעבדה בה עבודה מפרש בסוטה לא שנא עבודת היתר ולא שנא עבודת איסור ולא שנא עבד בהן כשהן חולין ולא שנא משהוקדשו וכולהו מקראי כדאיתא התם פרק בתרא:
(א) <b>ואשה </b>אלו החלבים אין לי אלא כולם פי' כי לשון אשה משמע כל הראוי לאישים. והוא החלב כולו. מקצתם מנין ת"ל לא תתנו מהם וזהו שאמרנו למעלה שעובר משום בל תקטיר כולו ומשום בל תקטיר מקצתו. ואי קשיא לך וכי האוכל חתיכה גדולה של חלב בבת אחת בהתראה עובר עליה משום בל תאכל כולו ומשום בל תאכל מקצתו ויהא חייב על כל זית וזית. ואי אמרת דבזה אחר זה עסקי' הכא ובשתי התראות אם כן מאי כולו ומאי מקצתו דקאמר במקצתו נמי משכחת לה תרי ותלתא לאוי דהא אי אייתרו ביה על כל זית וזית לקי אכולהו. אלא לעולם בבת אחת ובחדא התראה דקאמר דלקי תרתי משום כולו ומשום מקצתו מה שאין כן בחלב ודם ושאר איסורין. מאי טעמא דחלב ודם בין לזית אחד בין למאה זתים חד לאו הוא דכתיב אבל הכא אע"ג דחד לאו נמי הוא כיון דפרט בהו רחמנא בכולן ממקצתם וכתביה ללאו בי מצעי הוה ליה כמאן דכתיבי בחד תרי לאו. ובתמורה פרק קמא פליגי בה אביי ורבא אי לקי אתרויהו או לאו משום דהוה ליה לאו שבכללות. ואיתותב אביי דסבר אין לוקין:
(א) <b>שרוע </b>שנשתרבבה יריכו פי' שיריכו האחת ארוכה משל חברתה. נדבה תעשה אותו אלו קדשי בדק הבית וכו' יכול אף על המזבח ת"ל לא ירצה וכו' ר' אומר ממקומו הוא מוכרע שנאמר ולנדר לא ירצה אי זה קדש מרצה וכו' פי' ת"ק הא דריש מדקשיא קרא רישיה אסיפיה רישיה קאמר נדבה תעשה אותו ולנדר והדר אמר לא ירצה. אלא ש"מ רישא בקדשי בדק הבית וסיפיה בקדשי מזבח. ודקא דריש ליה מפשטיה דקרא דסיפא נמי לאו קא פסיל ליה אלא להרצאה דהיינו קדשי מזבח דכתיב ונרצה לו לכפר עליו. והשתא לא ידעינן מאי איכא בין ר' לרבנן אלא משמעות דורשין איכא ביניהו. ולר' מייתר ליה תעשה אותו דהוה ליה למיכתב נדבה ולנדר לא ירצה וממילא ידעינן דלקדשי בדק הבית מותר ולרבנן אותו לחודיה הוא דמייתר דהוה ליה למכתב נדבה תעשה ולנדר לא ירצה. ותרויהו קא דרשי להאי אותו למעוטי תמימים לבדק הבית שאם הקדישן לבדק הבית שעובר בעשה כדמפרש ואזיל. ובתמורה פ"ק מפיק לה להא דרבי בלישנא אחרינא. ר' אומר לא ירצה בהרצאת גופו הכתוב מדבר וקא פריך התם ת"ק נמי בהרצאת גופו אמר אלא לאו דמי נסכים איכא בינייהו דת"ק סבר אפי' הקדישו לדמי נסכים נמי מיחייב ור' סבר להרצאת גופו הוא דלקי אבל לדמי נסכים לא לקי. אבל האי לישנא דהכא לא מסתגי בהאי פירושא:
(א) <b>מנין </b>אף לא תעשה ת"ל וידבר ה' אל משה לאמור מפרש בתמורה לאמר לא אמר אי נמי לא יומרו הדברים. והשתא לדעת ר' יהודה כל פרשה האמורה בתורה שיש בתחלתה לאמר ובתוכה לאו הבא מכלל עשה הרי הוא לוקה עליו כלאו גמור:
(א) <b>כלן </b>בביצים דברי ר' יהודה מפרש בבכורות כלן אף בביצים והוי מומין שבגלוי מעוך וכתות משום דכווצן נתוק וכרות משום דתליין. ר' יוסי אומר מעוך וכתות אף בביצים דליתנהו נתוק וכרות בגיד ולא בביצים דהא איתנהו. ובבכורות פרק על אלו מומין בברייתא פליג עלייהו ר' אליעזר בן יעקב ואמר כלן בגיד ולא בביצים מאי טעמא דבבריא נמי זמנין דתליין או דכווצן הילכך לא הוי מום שבגלוי:
(א) <b>אין </b>לי אלא שלא יקריבו מנין שלא יעשו פי' אמעוך וכתות ונתוק וכרות קאי דהוי סירוס. אין לי אלא תמימים פי' דשמא כדי שלא יפסול אותם מקרבן הוא דקפיד רחמנא אבל על בעלי מומין לא קפיד ת"ל לא תעשו כלומר סתמא כתיב ולא יעשה. בחוצה לארץ מנין ת"ל לא תעשו בכל מקום שאתם מדלא כתיב לא יעשה אי נמי ובארצכם לא ולישתוק ת"ל ובארצכם בארצכם בכם דברי ר' חכינאי מדלא כתיב ובארץ לא תעשו:
(א) <b>ומנין </b>שהנקבות בסירוס ת"ל כי משחתם בהם ר' יהודה אומר אין הנקבות בסירוס האי סירוס דקאמר ת"ק סירוס בידים הוא שלא יחתוך האם שלה כדי שלא תלד אבל גרמא כגון על ידי מאכל או על ידי משקה שמצמקת האם שלה ואינה יולדת דבר זה אף באשה מותרת שאינה מצווה על פריה ורביה. ובזכר בין סרוס דבידים בין דממילא אסור בין באדם בין בבהמה כדאיתא בשבת פרק שמונה שרצים [קי]. והא דאמר ר' יוחנן הרוצה לסרס תרנגולו יטול כרבלתו ויסתרס מאליו. התם לאו סרוס הוא כלל אלא רמות רוחא הוא דנקיט ליה משום דאפגים לא בעי לאתהנויי מנקבה אבל [הכא] מיירי דהוי סירוס אפילו ממילא אסור:
<h4>פרשה ח</h4>
(א) <b>נאמר </b>כאן תחת אמו ונאמר להלן תחת השבט מה להלן פרט לטרפה דכתיב כל אשר יעבור פרט לטרפה שאינה עוברת הא כיצד אפילו נתקיימה לו שעה אחת פי' שעת לידה הולד תחת אמו ולא יותר ומכאן ואילך הולד עמה אבל אינו תחתיה. ור' יוסי הגלילי לא פליג מידי על ת"ק. אלא לפרושי קראי מאי שנא דכתיב הכא תחת אמו ובבכור כתיב עם אמו. ולפרושי נמי דתחת אמו אינו כמשמעו דלא בעינן תחתיה ממש כדאיתא במכילת':
(א) <b>מנין </b>אף להקדש פי' שלא יקדישנו תוך שבעה:
<h4>פרק ח</h4>
(א) <b>ואם </b>נפשך לומר הרי הוא אומר אותו ואת בנו מי שבנו כרוך אחריו וכו' מפרש במסכת חולין [עח:] מאי ואם נפשך לומר וכי תימא אותו כתיב זכר משמע וכו':
(א) <b>סומכוס </b>אומר משום ר' מאיר סופג שמונים מפרש טעמא במסכת חולין פרק אותו ואת בנו [פב.]:
(א) <b>ביום </b>אחד ר' (מאיר) אומר יום המיוחד וטעון כרוז פי' למד ר' מכאן שהמוכר הבן לאחד והאם לאחד בערב שבת שצריך להודיעם אמה מכרתי לשחוט וזהו כרוז וקא פליג ר' על תנא דבתריה דאמר בארבעה פרקים בלחוד טעונין כרוז דהוא יום המיוחד בשבת:
(א) <b>מכאן </b>אמרו המוכר בהמה לחבירו בארבעה פרקים בשנה וכו' פי' רבנן נמי יום אחד קא דרשי ביה יום המיוחד ומאי ניהו הנך ימים טובים דאמרינן אבל שבתות כיון דתדירי לא קא שחיט עלייהו. ואי אמרת כרוז מנא לן על כרחך האי יום אחד דקאמר להטעינן כרוז קאמר שאם לא בא הכתוב להטעינן כרוז מאי איריא יום המיוחד אפילו כל ימות השנה נמי אסור לשחטה ביום אחד. וא"ת שמא לא אסור הכתוב אפי' לשחוט אלא ביום המיוחד כגון שבתות וימים טובים אבל בשאר ימות השנה מותר. הא לאו מלתא היא דיום אחד סתמא כתיב ואע"ג דדרשינן ביה יום המיוחד מ"מ אין מקרא יוצא מידי פשוטו ובכל זמן קאמר הילכך יום אחד דפרט ביה רחמנא למאי הלכתא אלא שמע מינה משום הכרזה קאמר:
<h4>פרק ט</h4>
(א) <b>ליתן </b>שמירה ועשיה למצות פי' שמירה היא המשנה וצריך לשנות הלכות המצות כדי שידע היאך יעשה אותם:
<h4>פרשה ט</h4>
(א) <b>ולא </b>הספיקו לומר מעוברת [עד] שאירע הדבר פי' שיצא כל אדר שעבר יום תשעה ועשרים של אדר שאין מעברין אותה עוד ועברוה:
(א) <b>אנוסין </b>שאנס אותם המלך מפני האכסניא שלו. או שוגגין שהן סבורין שיכולין לעבר אותה כל שעה שירצו אפי' שלא לצורך. או מוטעין שטעו בחשבון התקופה שהעיבור תלוי בה כדאיתא בסנהדרין פרק א'. אי נמי שהטעום אחרים והעידו לפניהם על שני הסימנין שמעברין את השנה עליהן כגון על האביב ועל פירות האילן ונמצאו שקרנים אפי' הכי מעוברת:
(א) <b>עברוה </b>בלילה וכו' נפקא לן בסנהדרין מהאי קרא תקעו בחדש שופר וכו' כי חק לישראל הוא משפט לאלהי יעקב. מה משפט ביום אף עיבור השנה וקידוש החדש ביום. ומהכא נפקא לן דאפילו עברוה אינה מעוברת: ולא משנה לחברתה לא פחות חדש ולא יותר חדש פי' שאם חסרו השנה חדש או הותירו ועשו אותו חדש מי"ד אינה מעוברת פי' לפי שאין זה במועדם אלא חוץ למועדם. ומלפנים ממועדם. ואי אמרת מנא לן דעיקר העיבור אינו אלא חדש ולא יהיו רשאין לפחות מן השנה חדש על ידי הצורך הא מילתא נפקא לן במכילתא מקראי דכתיב שמור את חדש האביב חדש אתה מעבר בשביל אביב ואי אתה מעבר יותר מחדש. ותניא נמי יכול אם בחל אביב ובא יהא פוחת מן השנה ת"ל ושמרת את החקה הזאת במועדה. הא כיצד מוסיף ואי אתה גורע:
(א) <b>ומנין </b>שמעברין את השנה מפני הצורך פירוש מפני האביב מפני התקופה אינו צריך לומר דהא כתי' שמור את חדש האביב ומפני פירות האילן נמי הא כתיב באספכם את תבואת הארץ: עבר את השנה שיהא חג באסיפת הפירות וכתיב וחג הקציר בכורי מעשיך עשה שיבואו בכורים בחג הקציר דהיינו עצרת ומפני גליות ישראל שנעקרו ממקומם ועדיין לא הגיעו נמי הרי כבר אמרנו למעלה בני ישראל מועדי ה' עשה את המועדות שיעשו אותם כל ישראל. ומפני תקופת תשרי נמי מעברין דכתיב וחג האסיף תקופת השנה וכו' כדאית' בסנהדרין: אבל מפני הדרכים שהם משובשים בחירום ומפני הגשרים שנתקלקלו ומפני תנורי פסחים שנמוקו וצריכין מתון גדול לעשותן ולייבשן. מנין ת"ל אשר תקראו אותם מכל מקום פי' אשר ריבוייא הוא. ואי קשיא לך מפני הדרכים ומפני הגשרים היינו מפני גליות ישראל שלא הגיעו. ובברייתא השנוייה בסנהדרין חשיב להו כתרתי: איכא למימר דבשיבוש דרכים ובקלקול גשרים אעפ"י שלא נעקרו ממקומן מעברין מפני שהוא דבר של אונס ואינה פשיעה אבל מפני טומאת צבור אין מעברין אותה דכתיב ובחדש הראשון פסח וכו' וקסבר טומאה הותרה בצבור:
(א) <b>מנין </b>ליום הכפורים שחל להיות בשבת שגג ועשה בו מלאכה שהוא חייב על זה בעצמו ועל זה בעצמו וכו' האי פלוגת' מיפרשה במסכת חולין בפרק גיד הנשה [קא.]:
<h4>פרק י</h4>
(א) <b>קדשוהו </b>קודם זמנו או אחר עיבורו יום אחד יכול יהא מקודש וכו' הא דאמרינן אין מקדשין את החדש קודם זמנו פירוש בכ"ט יום דכתיב החדש הזה לכם ראש חדשים. קדשוהו בשעת קידושו. ודאין מוסיפין על החדש יותר מיום אחד נפקא לן במכילתא דכתיב ובחמשה עשר יום לחדש אתה מעבר ואי אתה מעבר יותר מיום אחד ולקמן מפיק לה מאותם. ואפילו אם עברו והוסיפו יותר מיום אחד או שפחתו יום אחד לא עשו ולא כלום דכתיב אותם אלה הם: נראה לי כי היה שיבוש בספרים דהא כתיב הכא אלה הם. ואיפשר שהוא ראוי לומר אותם אלה דבריש עניינא כתיב אלה מועדי ה' אשר תקראו אותם במועדם:
(א) <b>יכול </b>כשם שמעברין את השנה לצורך כן יקדשו את החדש לצורך פי' יחסרו אותו לכ"ט יום אפי' שלא על פי הראייה לכתחלה: ת"ל בחדש אחר החדש הם הולכים פי' אשר תקראו אותם במועדם וכו' וסמיך ליה בחדש הראשון וכו'. ובמס' ראש השנה פ"ק מתרץ לה ומפיק טעמא מהחדש הזה ותנאי נינהו. והא דאמרינן דאין מחסרין אותו לצורך דוקא לכתחלה אבל עברוה וחסרוה מה שעשו עשוי אבל קודם זמנו יום אחד דהיינו תשעה ועשרים לא עשו ולא כלום כדאיתא לעיל:
(א) <b>יכול </b>אם היה צריך שני ימים נותנין לו שני ימים ת"ל אותם יום אחד בלבד פירוש אותם מיעט. ואי אמרת אותם תרי משמע התם אמועדי ה' קאי: ומנין שמחללין את השבת להעיד עליהם פי' לקדש את החדש בזמנו על פי הראיה כדי שיבאו המועדות בזמנן ת"ל אשר תקראו אותם במועדם. במועדם ואפילו בשבת:
(א) <b>להודיע </b>להם שנתקיימו. אלו השלוחין שבית דין שולחין בכל המקומות להודיע להם על קידוש החדש:
<h4>פרק יא</h4>
(א) <b>ואעפ"י </b>שאין ראיה לדבר זכר לדבר כי דברי תורה מדברי קבלה לא ילפינן אפילו הכי זכר לדבר דכתיב אוי לנו כי פנה היום כי ינטו צללי ערב. אלמא מכי ינטו הצללים ערב מיקרי הילכך משש שעות ומחצה ולמעלה שכבר נטו הצללים בין הערבים הוא: יכול אף לילה הראשון רשות ת"ל שבעת ימים תאכל מצות הרי לילה הראשון בכלל שבעה הוא וכל השבעה אי אפשר לומר שיהו חובה שכבר חלק ביניהם הכתוב כדאמרן ששת ימים וכו' אלא למה חזר וכתב לחייב על לילה הראשון: ובפסחים מייתי ליה מעל מצות ומרורים יאכלוה:
<h4>פרשה י</h4>
(א) <b>ר' </b>יהודה אומר אם התחיל בה עד שלא הביאה שליש פי' לקצור את השדה לבהמה קוצר ומאכיל לבהמה ולחיה ולעופות. פי' אף לאחר שהביאה שליש ופטור מלקט שכחה ופיאה פירוש דבקצירה תלנהו רחמנא דכתיב ובקוצרכם את קציר ארצכם וכו' וקצירה דשחת לאו קצירה היא. וחייב במעשרות פי' אם נמלך לאחר קצירה ואכל ממנה לאחר שהביאה שליש חייב במעשרות דמעשר לאו בקצירה תלייא מילתא אלא כתב ואת זרע כדכתי' עשר תעשר את כל תבואת זרעך תבואה שזורעין אותה ומצמחת והיינו משהביאה שליש שהיא ראויה לזריעה. אבל אם התחיל בה לאחר שהביאה שליש אסור דקצירה היא וחייב בה בלקט שכחה ופיאה וכל שכן במעשרות. ר' שמעון אומר אף יקצור ויאכיל לבהמה ולחיה ולעופות וכו' אף משהביאה שליש קסבר כל לשחת לאו קצירה היא ופי' לשחת כל תבואה שלא נגמרה וקוצרה נקראת שחת ואפילו אם קוצרה לאדם והכי מוכח במנחות [עא.]: מיהו הכא אינו רשאי לאכול ממנה אדם עד שיביאו עומר ואעפ"י שאינו קציר מידי דהוה אבית שלחין ובית עמקים שאעפ"י שמותר לקצור מהם לפני העומר אסור לאכלם דהא מ"מ לחם נינהו:
(א) <b>שלשה </b>שמות יש לו עומר שבלים ועומר תנופה פי' זה לא נקרא אלא עומר ובלשון עומר יש שלש משמעות. כי עומר השבלים נקרא עומר דכתיב ושכחת עומר בשדה. וכתיב גם בין העמרים תלקט. וזה עצמו נקרא עומר התנופה ועומר שמו על שם המדה כדכתיב וימדו בעומר. וכתיב עומר לגולגולת. וכתיב והעומר עשירית האיפה הוא. לרצונכם ואין כופין הצבור על כרחם עד שיאמר רוצה אני. וכבר פירשתי למעלה בזה הסדר:
(א) <b>אבל </b>יכפיל שמנו שיהא נבלל עם הסלת. ת"ל ונסכה יין רביעית ההין כל נסכיו יהיו רביעית ההין אף שמן רביעית והכי איתא במנחות פרק שתי מדות [פט:]:
(א) <b>מה </b>שם הבאת העומר דכתיב מיום הביאכם את עומר התנופה. ר' יהודה אומר חכמים היו עושין פירוש אם קודם קצירת העומר היו עושין היו עוקרין את התבואה שלא על ידי קצירה וטוחנין אותה או עושין ממנה קליות ויש מהן שהיו ממתינין מלקצור שיקצרו את העומר ולאחר קצירת העומר היו באין וקוצרין וטוחנין או עושין קליות כדי שימצאו לאחר הקרבת העומר ויאכלו מיד. דר' מאיר סבר גזרינן דילמא אתי למיכל מיניה קודם הקרבת העומר הילכך כשעושין מהם קמח וקלי שלא כרצון חכמים היו עושין: ור' יהודה סבר לא גזרינן מאי טעמא דהא בדילי מיניה כולי שתא: והכי איתא במנחות ובפסחים אמר ר' יהודה והלא מן התורה הוא אסור שנאמר עד עצם היום הזה קסבר עד ועד בכלל וכתיב עד הביאכם את קרבן אלהיכם. קשו קראי אהדדי אלא לא קשיא כאן שבית המקדש קיים. עד הביאכם בזמן שאין בית המקדש קיים עד עצם ועצם בכלל:
<h4>פרק יב</h4>
(א) <b>וספרתם </b>לכם כל אחד ואחד פי' דכתיב בלשון רבים תספר לך ספירה שהיא בב"ד פירוש בקידוש חדש ניסן שעל פיהם מתקדש החדש ונקבע יום טוב וממחרת יום טוב מונין:
(א) <b>יצא </b>שבת בראשית שספירתה בכל אדם ואינה תלויה בקידוש ב"ד שאפילו לא יקדשו ב"ד את החדש ויהיה מעובר בלא שום קידוש החדש יתקדש החג בט"ו בניסן ליום עיבורו ויבא שבת בתוך הפסח שהרי אף בזמן שאין קידוש ב"ד יש מועדות אלא ודאי לא אמרה תורה תספר לך אלא לב"ד שהקידוש תלוי בהם כדי שיודיעו להם באיזה יום יהיה יום ראשון של פסח ולמחרתו ימנו לעומר. ויש מי שמפרש ספירה שהיא תלויה ביד כלומר שיודעים הם לדרוש ממחרת השבת יניפנו הכהן ממחרת י"ט קאמר:
(א) <b>מצה </b>שאין אתה יכול לאכלה כל שבעה אכלה ששה מן החדש פי' האי דקאמר קרא ששת ימים תאכל מצות דמשמע אבל לא יאכל מצות שבעה ומאי ניהו אלא ודאי מן החדש קאמר רחמנא הא למדת דהאי ממחרת השבת יניפנו הכהן ממחרת יום טוב קאמר דאי ממחרת שבת ממש פעמים שלא יאכלנה מן החדש שלשה ימים. והשתא קא מסיים למילתיה וקאמר דכיון שלמדנו שהעומר היה קרב במוצאי יום טוב ראשון ועל כרחך ממחרת השבת דכתיב גבי ספירת העומר גם הכי ממחרת י"ט קאמר והשתא קא מפרש ואזיל:
(א) <b>וספרתם </b>לכם יכול יקצור ויביא ואימתי שירצה (יביא) [יספור] ת"ל מיום הביאכם תספרו: הכי איתא להאי גירסא במנחות והכי פירוש' למדנו על הבאת העומר שהיא במוצאי י"ט של פסח מדכתיב ששת ימים תאכל מצות כדאמרן וכיון שהבאה במוצאי י"ט ודאי קצירה אי איפשר לאחר אותה עד מוצאי שבת של פסח לפי שאי אפשר להבאה בלא קצירה. אבל עדיין אני אומר דקצירה והבאה יהיו במוצאי י"ט אבל הספירה תהיה במוצאי שבת כדכתיב וספרתם לכם ממחרת השבת ולא גמרינן האי ממחרת השבת דהכא מהתם. ת"ל מהחל חרמש בקמה תחל לספור: והשתא הוה ליה לאיתויי מיום הביאכם תספרו כדמייתי. ליה לקמן ולא הוה צריך לאהדורי טפי אלא משום דבעא לאגמורי הספירה והקצירה דבלילה הן ואינן ביום בהבאת העומר ומשום הכי איתי להאי קרא ואמר כיון דכתיב מהחל חרמש בקמה תחל לספור למדנו כי מזמן הקצירה תהא הספירה והשתא דאייתי להאי קרא הדר אמר ואי מהחל חרמש תחל לספור לבדו לא למדנו הכל שהייתי אומר הספירה והקצירה יהיו בזמן אחד וההבאה תהא אימתי שירצה ת"ל מיום הביאכם וכו' עד ממחרת השבת השביעית תספרו אלמא מיום ההבאה תהא הספירה וכיון שהספירה מיום הבאה גם הקצירה תהא באותו יום כדכתיב מהחל חרמש וגו' והוה ליה למימר ת"ל ששת ימים תאכל מצות דהא מיניה ילפינן דהבאת העומר ביום טוב הוא כדאיתא בריש עניינא. אלא משום דבעי למגמר מקראי כי ההבאה ביום היא. וקצירה וספירה אינן אלא בלילה אמטו להכי אייתי להאי קרא לומר אעפ"י ששלשתן ביום אחד אינן בשעה אחת. מיהו אב לכולהו ששת ימים תאכל מצות דמיניה ילפינן להבאת העומר שהיה במוצאי יום טוב ולא במוצאי שבת ומהנך קראי אחריני ילפינן דקצירה וספירה נמי מיום הבאה נינהו: והשתא קא שאיל ואזיל כיון דאמרת דמיום אחד נינהו יכול יהו כלן ביום ת"ל שבע שבתות תמימות תהיינה וכו' יכול יהו כולן בלילה ת"ל מיום הביאכם הא כיצד קציר' וספירה בלילה והבאה ביום:
(א) <b>והקרבת' </b>מנחה חדשה שתהא חדשה לכל המנחות פי' שאין מביאין מנחות מן החדש קודם שתי הלחם של עצרת. אין לי אלא למנחת חטים מפני שהם מן החטים למנחת שעורים כגון מנחת סוטה מנין שלא תבא לשתי הלחם שהרי כבר הרבה מנחת העומר מן החדש שהיא מן השעורין. ואם כן התיר מנחת העומר לכל מנחת שעורים לבא מן החדש ת"ל וכו':
<h4>פרק יג</h4>
(א) <b>ממושבותיכם </b>אף מן העליה פי' שאינו צריך קצירה לשמה כמו שצריך בעומר ולא עוד אלא שיכול להביא מן הישן ואע"ג דכתיב בשתי הלחם קרבן ראשית בפרשת ויקרא ההוא [למצוה] והכי איתא במנחות [פג:] ופליגי תנאי בהא מילתא כדאיתא התם: תביאו מה שאתה מביא ממקום אחר כזה פי' הרי זה מלמד לתודה כי החמץ שבה בא עשרון לחלה. ובפ' צו את אהרן ילפינן שהן עומר חלות וכנגד חמץ יביא מצה וכו' כדאיתא התם: אי מה אלו שתי עשרונות ולא יותר אף הללו שני עשרונות ולא יותר ת"ל סולת תהיינה הללו שני עשרונות ואין הללו שני עשרונות. לפי הסוגיא שבכאן כך פי' של דבר תהיינה מיעוטא הוא כאילו כתיב יהיו קאמר דהני הוא דהוו שני עשרונות אבל הנך דתודה לא הוו שני עשרונות וכיון דגמרינן דלא הוו שני עשרונות על כרחך עשרה הוו דהא כתיב התם והקריב ממנו אחד מכל קרבן תרומה לה'. וילפינן האי תרומה לה' מתרומה לה' דתרומת מעשר שהוא אחד מעשרה וכיון דנפקי להו משני עשרונות קמו להו אעשרה כי היכי דנהוו עשרון לחלה כי הנך: הנה פירשתי זה הענין לפי הסוגיא שבכאן. אבל במנחות פרק התודה [עז:] ליתא הכי אלא ת"ל תהיינה ולא יותר: ופריך התם מאי תלמודא אמר ר' יצחק בר אבדימי תהיינה כתיב בשני יודין עשרה קפיזי. ואמר רבא עשרונות דבר הכתו' פי' כיון דאמר קרא תביאו לרבות הבאת חמץ הכתובה במקום אחר שתהא כזו: וכתיב תהיינה מלא בשני יודין וחשבון יו"ד עשרה הוו הרי למדנו שהבאת חמץ שבתודה עשרה קפיזי הוו ומאי ניהו קפיזי אמר רבא בעשרונות דבר הכתוב שני עשרונות סולת תהיינה: ומדעתי כי הסוגיא הזו נכונה יותר מזאת הכתובה בספרי לפי שיש להקשות בה מה ראית לרבות עשרונות לתודה והקישה לעשרון לתודה. ואימא הקישא לשני עשרונות ומיעוטי למעוטי חלה מעשרון דאע"ג דבשתי הלחם עשרון לחלה בתודה חלות לעשרון אלא מחוורתא כדאיתא במנחות:
(א) <b>לחם </b>תנופה שתים שיהו שוות שני עשרונים שיהו שוין פי' שלא ימוד אחד מחוק ואחד גדוש ואח"כ יערב את הכל ויחלוק לשתי חלות בשוה אלא שמדידת שניהם יהיה במחוק: שאור בודה להם מתוכן ומחמצן פי' היה מחמץ אותם במים חמים ומשהה אותם בחמימות המים עד שהן מחמיצות אמר לו ר' יהודה אף היא אינה מן המובחר פי' שאינו מתחמץ יפה אלא מביא את השאור ונותנו לתוך המדה וממלא את המדה פי' מודד עליו את הקמח עד שיתמלא העשרון ואח"כ לשו בבת אחת עם השאור אמר לו אף היא היתה חסרה או יתרה מפרש לה בפרק כל המנחו' [נב:] עבה ונמצאת יתרה רכה ונמצאת חסרה. מפרש בגמרא דתרומות דבני מערבא פ"ב עבה שאור רע שהוא צמק שאילו היתה סולת היתה תפוח ועכשו שהשאור רע והוא צמק את רואה את הצמק כאילו תפוח ונמצאת יתרה פי' מדת העשרון יתרה. רכה שאור יפה שהוא תפוח שאילו לא היה סולת היה צמק ועכשו שהוא שאור יפה והוא תפוח את רואה את התפוח כאילו צמק ונמצאת חסרה פי' מדת העשרון חסרה. קסבר לכמות שהיו משערין ולא לכמות שהוא עכשיו:
(א) <b>בכורים </b>לה' ר' שמעון אומר נאמר כאן בכורים לה' ונאמר להלן גבי עומר בפרשת ויקרא בכורים לה' מה כאן בשל צבור פי' דהא כתיב ממושבותיכם תביאו ולא נאמר בו לשון יחיד כלל אף להלן אע"ג דכתיב בלשון יחיד ואם תקריב מנחת בכורים לה' אפי' הכי משל צבור אבל אין כל יחיד ויחיד חייב להביא עומר אלא עומר אחד יהיו מביאין משל צבור פירוש העומר האמור אל הכהנים כדכתיב ובקצרכם והבאתם ולהלן של יחיד מדכתיב ביה בלשון יחיד וג"ש דר' שמעון לאו כלום היא: אמרת לאו אם זו ראשית קציר אף להלן בכורים לה' וכו' אמרת לאו ואי איפשר לומר שיהיו מביאין שני עמרים שהרי בעומר האמור כאן נאמר ראשית קצירכם ובעומר האמור להלן נאמר בכורים לה' ואם האחד בכורים היאך איפשר לשני להיות בכורים ובבת אחת לא משכחת להו לתרויהו אלא על כרחך עומר אחד הוא ומשל צבור בלבד מג"ש דאתיא ג"ש ומפקא להו ממשמעות' דכתביה בלשון יחיד. וא"ת למה כתב וכתבו דברים המחוסרים להלן אמרו כאן הכתוב. וכדי שלא תטעה לומר שהן שני בכורים כתב לשם בכורים לה' כדי שתלמוד אותו משתי הלחם שהוא משל צבור וכתבו הכתוב שם אצל שאר המנחות לומר שהיא נקמצת כשאר מנחות יחיד וטעונה שמן ולבונה כמנחת יחיד. וחזר וכתבו כאן בסדר המועדות ללמדך באיזה זמן מביאין אותו. ודברים שחסר להלן אמרן הכתוב כאן כגון ראשית קציר ותנופת העומר ואיסור חדש וספירת העומר. וכבר הגהתי אותה בפרשת ויקרא פירוש רחב יותר מזה:
(א) <b>והקרבתם </b>על הלחם חובה ללחם פי' והקרבתם על הלחם שבעת כבשים הם חובה ללחם כלומר מפני חדוש הלחם הם באים אבל אינם אותם של מוספין האמורין בסדר פנחס אלא אותם למוספין כשאר מוספי המועדות. ואלו האמורים כאן מפני חידוש הלחם הם והכי מפרש ואזיל לקמן: והקרבתם על הלחם שבעת כבשים אעפ"י שאין לחם פי' דהא לא כתיב בהו הויה כדכתיב בשתי הלחם ושני כבשי עצרת דכתיב קדש יהיו לה' לכהן. אם כן למה נאמר על הלחם מלמד שלא נתחייבו בכבשים עד שנתחייבו בלחם פירוש דהיינו משבאו לארץ:
(א) <b>ופר </b>בן בקר אחד ואילים שנים דבר הכתוב בקצרה כלומר אעפ"י שלא פירש בהם העשרונות ולא בלילתן בשמן כמו שפירש בפרשת המוספין אעפ"י כן סדר אחד יש להם אלא שדבר הכתוב בקצרה:
(א) <b>ושני </b>כבשים בני שנה לזבח שלמים אמר ר' שמעון למה שני כבשי עצרת מכפרין וכו' בזבחים פרק קמא [ו:] פריך שני כבשי עצרת שלמים נינהו ולא מכפרי ולא מידי אלא אימא שני שעירי עצרת שהן חטאות למה הן באין לכפר על טומאת מקדש וכו' ונראה דכמו שנפל שיבוש בין כבשי לשעירי כך נפל שיבוש לכתוב שם הפסוק ושני הכבשים בני שנה וכו' והיה לו לכתוב תחלת המקרא ועשיתם שעיר עזים אחד לחטאת. אמר ר' שמעון על מה שני שעירי עזים וכו' אלא כדמתרץ להאי מתרץ להאיך: אלא שחסך הכתוב את ישראל פירש הרי זה לשון קצר כלומר חס המקום על חסרונן וחסך לשון חסרון הוא כדאמרינן לקמן מפני החסכון. ובלשון המשנה וחסוכי בגדים במגע ובלישנא דגמרא התם משום חוסכא דנחשא: ופי' זה הלשון האמור כאן כך הוא רב היה בעיני המקום מה שחסר אותם בהבאת קרבנותם ולא רצה להטריחן יותר:
(א) <b>אלא </b>מניחן זה בצד זה ומניף פי' קסבר ר' על בסמוך והכי איתא במנחות [סב.] אמר ר' עקיבא הדבור שקול מכריע דהאי קדש יהיו לה' לא ידעינן אי על כבשים קא מהדר או על לחם דהא תרויהו כתיבי בההוא קרא: ולא לחם בלא כבשים שאין לי מי יתירנו. קסבר ר' שמעון דכיון שאין הלחם מתקדש אלא בשחיטת קדשים דומיא דלחמי תודה ואיל נזיר כי ליתנהו לכבשים לחם נמי לא אתי. ור' שמעון בן ננס ור' עקיבא סברי כי אמרינן הכי הני מילי היכי דאיתנהו לכבשים דבעי לאיזדקוקינהו זה לזה בשחיטה הלכך לא מקדשי שתי הלחם אלא בשחיטת הכבשים דלחם גלל כבשים כי היכי דלחם גלל תודה אבל אי ליתנהו לכבשים כגון במדבר לר' שמעון בן ננס וכשבאו לארץ לר' עקיבא מקדשי שתי הלחם בלא כבשים. ור' שמעון בן ננס פליג עליה דר' עקיבא לאחר שבאו לארץ ומתפרש כל פלוגתייהו במנחות פרק התכלת. [מה:] מיהו היכא דאיתנהו לכבשים ולחם דכולי עלמא לא מקדש לחם בשחיטת כבשים כדאיתא בפרק התודה [עח:] דתנן וכן שני כבשי עצרת ששחטן שלא לשמן לא קדש הלחם הרי שהכבשים מעכבין את הלחם לדברי הכל. והיכא נמי שהוזקקו זה לזה בשחיטה ואבד אחד מהם דברי הכל שמעכבין זה את זה. והויה דידהו לאחר שחיטה כתיבא בהו וכתיבא אתרויהו והכי איתא במנחות פרק התכלת:
<h4>פרשה יא</h4>
(א) <b>בני </b>ישראל מקרא קודש ואין לגוים מקרא קודש: נראה לי דהא אתא לאשמועינן דאפילו גר ותושב ועבד ואמה התושבים שלא טבלו לשם עבדות מותרין לעשות בהם מלאכה לעצמן כישראל בחול והכי איתא בכרתות: ולמאן דלא סבירא ליה הכי הא מודו כולהו תנאי שהן מותרין במלאכה יותר מישראל והכי פירוש' אע"ג דבראש השנה גוים וישראל נדונין בו סד"א ליהוו נמי גוים בכלל מקרא קודש ותקיעת שופר להכי כתב רחמנא בני ישראל. והכי איתא פירוש כולה פרשת' בר"ה בפרק בתרא:
(א) <b>שיעור </b>שופר כדי שיהא תוקע וכו' מפרש בר"ה כדי שיאחזנו בידו ויראה לכאן ולכאן והיינו טפח וזהו כדי שיהא תוקע שאם לא יאחזנו היאך יתקע בו:
<h4>פרק יד</h4>
(א) <b>מקרא </b>קודש יום הכפורים הוא ועניתם את נפשותיכם כי יום כפורים הוא. וכל מלאכה לא תעשו כי יום כפורים הוא פי' כי יום כפורים מקרא קודש יהיה לכם ועניתם את נפשותיכם הרי יום הכפורים חוזר על שניהם על ענוי ומקרא קדש דמשמע שאינו מכפר אלא אם כן עשה בו ענוי ומקרא קדש פירוש ומקרא קדש כגון שהזכיר בו קדושת היום וכבדו בכסות נקיה. ומקרא אחר כתיב וכל מלאכה לא תעשו בעצם היום הזה כי יום כפורים הוא וכו' יכול לא יהא מכפר אלא א"כ עשאו מקרא קדש וכו' ולא עשה בו מלאכה ת"ל יום כפורים היא מ"מ: יכול יכפר על שבים ועל שאינו שבים וכו' הנך תרתי קשיין אהדדי. ומתרץ להו בשבועות פ"ק הא ר' יהודה הא ר' דר' סבירא ליה דיום הכפורים מכפר בין עשה תשובה ובין לא עשה תשובה:
(א) <b>ומנין </b>שיום הכפורים שהוא אסור באכילה ובשתיה וכו' ת"ל שבת שבתון שבות כלומר שבתון הוא תוספת על כל האסורין האמורין בו וכיון דכתיב בו ענוי בא שבתון להוסיף על ענוי כמו שהוא מוסיף על איסור אכילה בשבתות וימים טובים וכולה פרשתה בפרק בתרא דיומא:
<h4>פרשה יב</h4>
(א) <b>בחמשה </b>עשר יום לחדש הזה חג הסוכות שבעת ימים מה ת"ל פי' שהרי כבר נאמר למטה אך בחמשה עשר יום לחדש השביעי באספכם את תבואת הארץ וכו' ולפי שאמר הכתוב בסוכות תשבו שבעת ימים ואיני יודע אם שבעה ראשונים או שבעה אחרונים כשהוא אומר בחמשה עשר יום וכו' הרי שבעה ראשונים פי' לפי שנאמר בחדש השביעי תחוגו אותו וסמיך ליה בסוכות תשבו שבעת ימים ואיפשר כי על שבעה אחרונים של חדש היא אומר כי השמונה הראשונים מט"ו ואילך יהיו חג ללולב כמו שמפרש למעלה והשבעה האחרונים של החדש יהיו חג לסוכה לכך נאמר בחמשה עשר יום וכו' הא למדת כי הם שבעה ראשונים ולולב וסוכה חג הוא להם:
(א) <b>יכול </b>תהא החגיגה וסוכה לגבוה פי' שיעשה סוכה בהר הבית ויקדש אותה לשמים חוץ מן הסוכה שהוא יושב בה דהא כתיב בסוכות תשבו שבעת ימים ת"ל חג הסוכות תעשה לך פירוש לך לעצמך אבל לא לשמים: יכול תהא החגיגה והסוכה להדיוט דהא כתיב חג הסוכות תעשה לך והחגיגה הזאת לא יקדיש אותה לקרבן אלא שיזבח זבח לעצמו ולביתו תלמוד לומר חג הסוכות שבעת ימים לה':
(א) <b>עצרת </b>היא כל מלאכת עבודה לא תעשו מה ת"ל פי' מה ת"ל שהרי כבר נאמר פעם אחרת למעלה. וא"ת הראשון נאמר ליום הראשון וזה נאמר ליום השמיני היה יכול לכתוב אחד לשניהם. להביא על חולו של מועד וכו' ת"ל היא פי' עצרת היא:
(א) <b>ת"ל </b>מנחתם ונסכיהם היום מנחתם ונסכיהם למחר פי' מדכתיב קראי יתירי בפ' פנחס ומהתם דרשינן ליה אפילו בלילה שאם עבר יומו ונזדמנו לו נסכים מקדישן ומקריבן אפילו בלילה והכי איתא בתמורה [יד.]:
<h4>פרק טו</h4>
(א) <b>אלא </b>זה רגל ראשון שפוגע בו עובר עליו בעשה כדכתיב ובאת שמה. והבאתם שמה וכו' כל זמן שבא מוזהר שיבא נדרו ונדבותיו:
(א) <b>בית </b>שמאי אומר יכול יחוג אדם ביום טוב ת"ל אך בחמשה עשר יום תחוגו. ובעולת ראיה פליגי אם קריבה בי"ט אם לא כדאיתא במסכת יום טוב פרק ב' [יט.]:
(א) <b>עברה </b>שנה שתעשה החג באסיפת הפירות והיינו דאמרינן בסנהדרין [יא.] על שלשה סימנין מעברין את השנה על האביב ועל התקופה ועל פירות האילן:
(א) <b>ולא </b>כל גרנך ולא כל יקבך פי' שכל הפירות יש להן גורן. ויש מהן שיש להן יקב והם אותם פירות שעושין מהן משקה: אי מגרנך ומיקבך יכול אפי' מקצתו פי' אפילו מיעוטו. כרוב אסיפת כל הפירות פי' כרוב אסיפת המינין כיצד אם הם שלשים מיני פירות ונאספו מהן שלש עשרה קודם החג כבר בא החג בזמנו: ונ"ל שאין הולכים אלא אחר המינין המצויין ביישוב ועיקריהם למאכל אדם או למשקה אדם:
<h4>פרק טז</h4>
(א) <b>ונאמר </b>להלן לקיחה פי' ולקחתם אגודת אזוב:
(א) <b>ביום </b>ולא בלילה. הראשון ואפי' בשבת. ביום הראשון. אין דוחין את השבת אלא על יום טוב הראשון בלבד: זו היא הגירסא השנויה כאן. ובמסכת סוכה פרק לולב וערבה [מג.] אינה כך אלא ביום ואפי' בשבת. ומתרץ התם לרבנן דפליגי אדר' אליעזר דאמרי מכשירי לולב אין דוחין את השבת דהאי ביום לביום ולא בלילה הוא דאתא. ולא בגבולין אין דוחין את השבת אלא י"ט הראשון בלבד. והאי גירסא מיתרצא טפי מהאיך דמאי משמע ראשון ואפילו בשבת. ואימא לגופיה. וכתב קרא יתירא הוא דהכי כתיב ושמחתם לפני ה' אלהיכם שבעת ימים אכתי הוה אמינא שבעה אחרונים מן השמונה חוץ מן הראשון: ועוד אי ראשון מייתר לדרשא למדחי שבת לרבנן דאמרי טלטול בעלמא הוא אבל מכשיריו לא דחו שבת: הא דקשיא לן במסכת סוכה אצטריך קרא למשרי טלטול היכי מיתרצי רבנן אלא מחוורתא כי ההיא גירסא דסוכה: ולא עוד אלא הך גירסא דהכא מגופה משבשת' היא דהוה ליה למכתב ראשון אפילו בשבת הראשון אין דוחה שבת וכו' ואפילו לגירסא דהתם נראה לי דלא גרסי' בה אין דוחין את השבת וכו' אלא אין דוחה אלא י"ט הראשון בלבד. מאי טעמא דהא מיתרצינן לה אליבא דרבנן דלא אצטריך להו קרא למדחי שבת אלא אין דוחין אפילו י"ט אלא הראשון בלבד ולא משום דחיית מלאכה קאמר אלא על הנטילה עצמה ואגבולין קאי שאינו ניטל בגבולין אלא י"ט הראשון בלבד כדאמרינן לקמן ושמחתם לפני ה' אלהיכם שבעת ולא בגבולין שבעה ומיעוטא מהכא הוא דנפקא לן מדכתיב הראשון דאי אמקדש קאי או אשבת והלא בשאר ימי החג אינן אלא גזרה שמא יטלנה בידו וכו' אבל איסורא דאורייתא ליכא כלל ואפילו בשבת:
(א) <b>שתי </b>דליות ואחת שאינה קטומה במסכת סוכה [לד:] במקו' דליות שנינו קטומות ולא ידענא אמאי קרי להו הכא דליות. והתם קא פריך לר' ישמעאל מה נפשך אי בעי שלמים כולהו ליבעי. ומסקנא חזר בו ר' ישמעאל ולא ידעינן אצל מי חזר אי חזר לשלמים כולן כר' עקיבא או אפילו לקטומין כר' טרפון דר' טרפון אומר אפילו שלשתן קטומין וקא פסיק התם הלכה כר' טרפון: וקשיא לי דהא סתם לן תנא כר' עקיבא. וא"ת סתם ואחר כך מחלוקת הוא דהא קתני התם מתניתן ברישא הדס הגזול והיבש פסול נקטם ראשו נפרצו עליו או שהיו ענביו מרובין עליו פסול: והדר תני פלוגתייהו כר' טרפון ור' עקיבא וקיימא לן דכל סתם ואחר כך מחלוקת אין הלכה כסתם. הני מילי היכא דלא חזינן סוגיא דשמעתא כוותיה. אבל הכא שמעתא אליבא דסתמא דקא בעינן עלה בעיי ושקלינן וטרינן אליביה דהא תני עלה כר' חנינא נקטם ראשו ועלתה בו תמרה כשר ובעי ר' ירמיה עלתה בו תמרה בי"ט מהו: תמיה לי מילתא היכי מדחיא שמעתא כולה: ואיכא מאן דאמר דלא דמי נקטם ראשו לקטומין דהכא דהאי קטומין דהכא דקא שרי ר' טרפון מיירי כשהעלין קטומין במקצתן אבל ראשו של הדס לא נקטם וכיון דראשו לא נקטם אכתי הוא הדר אבל היכא דנקטם ראשו של הדס דברי הכל פסול וטעמא דמסתבר הוא: ובסוף זה הסדר פירשתי בו פירוש יפה לפי שמצאתי בסוכה ירושלמי:
<h4>פרק יז</h4>
(א) <b>וידבר </b>משה את מועדי ה' אל בני ישראל מלמד שהיה משה אומר לישראל הלכות פסח בפסח קרא יתירא קא דריש דלא הוה צריך למימר וידבר משה את מועדי הכא דפשיטא הוא ומאי שנא הכא מכולהו מצות שבתורה. ותו קא דריש ביה נמי בו בלשון שהיה שומע היה אומר להם מדכתיב ביה כי היכי דאיכא בריש עניינא וידבר ה' ותו דרשינן במועדי ה' שכל הפרשיות נאמרו בענין אחד הואיל וכללן בדיבור אחד. ולפי שנאמרו בפסח דברים שלא נאמרו בכללן כגון הפסוק הראשון שבפרש' פסח אלה מועדי ה' מקראי קדש אשר תקראו אותם במועדם ודסמיך ליה בחדש הראשון דדרשינן בהו לעיל בענין קדוש החדש מילי טובא. ובסוף אותה פרשה נמי כתיב והקרבתם אשה לה' וכו' ודרשינן מיניה מנין שאם אין לך בטהרה הבא בטומאה ת"ל והקרבתם אשה לה' יקרבו אישים מכל מקום. ובפרש' החג נמי דכתיבי מילי דלא כתיבי בפסח ובשאר מועדות כגון חג הסוכות תעשה לך וכתיב חג הסוכות שבעת ימים לה' ודרשינן מנייהו שהחגיגה לגבוה וסוכה להדיוט: ובמצה נמי אע"ג דלא כתיב בה חג המצות שבעת ימים לה' ילפינן לה מסוכה דחגיגה לגבוה ומצה להדיוט ולא לגבוה: ותו הא דכתיב בפרשת סוכות עצרת היא כל מלאכת עבודה לא תעשו וקא דרשינן מיניה איסור מלאכה לחולו של מועד וכתיב ביה נמי עולה ומנחה זבח ונסכים וכו' וקא דרשינן מנייהו שתקדים עולה למנחה וכו' וכתיב ביה נמי דבר יום ביומו. ומלבד שבתות ה' ודרשינן בהו דרשי טובא. וכתיב ביה נמי אך בחמשה עשר יום וכו' ודרשינן ביה בי"ט אתה חוגג ואי אתה חוגג בשבת וכתיב נמי וחגותם אותו חג ודרשי' ביה יום אחד אתה חוגג ואי אתה חוגג כל שבעה. כל הנך דרשות אשמועינן הכא דכי היכי דאיתנהו בהאי איתנהו בהאי. ר' יוסי הגלילי אומר מועדי ה' נאמרו שבת בראשית לא נאמרה עמהם בן עזאי אומר מועדי ה' נאמרו ולא נאמרה פרשת נדרים עמהם מפרש לה בפרק יש נוחלין [קכ:] דסד"א הואיל וכתיבא בעניינא דמועדות תבעי קדוש בית דין במועדות כלומר בראשי חדשים שקביעת המועדות תלויה בהם לפיכך אומר מועדי ה' נאמרו וכו' כלומר אף על פי שהקיש כל המועדות זה לזה לענין שאמרנו אבל השבת שלא נקרא מועד לא הוקשה להם כלל: בן עזאי אומר וכו' ולא נאמרה פרשת נדרים עמהם לומר שהפרת נדרים בשלשה הדיוטות דסד"א אל ראשי המטות כתיב לכך אמר וידבר משה את מועדי ה' לומר מועדי ה' צריכין מומחין כמשה. וכתיב בריש מועדות אשר תקראו אתם במועדם דבעי מומחין כמשה אבל הפרת נדרים אפילו בג' הדיוטות סגי וראשי המטות דקאמר רחמנא לומר דאפי' ביחיד מומחה: ואיכא נסחי דכתיב בהו הכי יכול כל הפרשיות נאמרו בענין אחד. ר' יוסי הגלילי אומר מועדי ה' נאמרו וכו': ופירוש זו הנסחא פשוט כי על השבת הוא שואל אם צריכה קדוש ב"ד כדמפרש בבבא בתרא ור' יוסי הגלילי קאמר לה וקא מייתי קרא מועדי ה' לומר שאין השבת בכלל שהרי אינה קרויה מועד. ובן עזאי דורש בו מדרש אחר במיעוט מועדי ה' למעט הפרת נדרים משלשה מומחין ור' דורש בו מדרש אחר לומר שכולן דוחין שבת דילפינן להו מועד מועד מתמיד דכתיב ביה בהדיא עולת שבת בשבתו על עולת התמיד מכלל דתמיד קרב בשבת. מיהו מההוא לישנא דקא מייתי בפרק יש נוחלין מתחזי דנסחא קמייתא היא העיקר:
<h4>פרשה יג</h4>
(א) <b>אמר </b>ר' שמעון ביותר צריך לזרז מקום שיש בו חסרון כיס פירוש רובם לא נמצא לשון צו אלא במקום שיש בו חסרון כיס לפי שהם צריכין לזרז יותר. וכולהו מפרש להו בריש ספרי וקאמר התם חוץ ממקום אחד צו את בני ישראל וכו' כי אתם באים אל הארץ כנען וכו' תזרזם לענין חילוק הארץ. שמן זית מזיתו פירוש שיניחנו להתבשל כל צרכו בראש הזית כדי להוציא ממנו כל שמנו בלא כתישה ושליקה ובישול כי העץ גם הוא נקרא זית שנאמר ועד כרם זית: מכאן [אמרו] שלשה זיתים הם וכו' הזית הראשון מגרגרו בראש הזית וזהו המובחר שבכולן מפני שהוא מזיתו אבל השני והשלישי שצריכין להתבשל מעט ולהתגלגל אחר לקיטתו אינם מובחרים כראשון: פירוש מגרגרו מגלגלו כלומר מניחו שם עד שתהא מגולגלת כי ההיא דתנן בע"ז [לט:] זיתי גלוסקא המגולגלין. ובמנחות פרק כל הקרבנות של צבור [פו.] איתא להא מילתא כולה. וקא בעי עלא בגמרא מגרגרו תנן או מגלגלו תנן. ומפרש הצרפתי מגרגרו תנן כלומר מלקט ובורר הגרגרים המבושלים מתוך הקשים או מגנגלו תנן שמניחם להיות מגולגלים ומבושלים כל צרכן בראש הזית אבל אינו ממהר בלקיטתן עד כדי שיהא צריך לברור אותן מתוך הקשין שבהן. ואמרינן עלה תא שמע שמן זית מזיתו מכאן אמרו וכו' ושמעינן מינה מגלגלו תנן כדפרשינן. כונסן לבית הבד וטוחנן בריחים נותנם בסלים והיוצא בסלים זה היה ראשון והכי איתא במנחות: ואיכא נסחי דכתיב בהו הכי נתנם בסלים וטוענן בקורה היוצא מהן וכו' וכמדומה אני שהוא שיבוש דהדר קתני בגוה פורקן וטוענן שניה וכו' ומאחר שכבר טענן בקורה פעם ראשונה כי טענן שניה בלא טחינה מאי נפיק מנייהו אלא מסתברא כדגרסינן במנחות שהראשון הוא יוצא מהן בלא טחן ובלא טעונה והוא היה זך בלא שמרים מפני שהוא יוצא מאליו חזר טען וטען זה היה שלישי נכו' ואילו היו מן הזית הראשון שנתבשל כל צרכו בראש הזית אבל הזית השני מגרגרו בראש פי' הזית השני שהוא פחות מן הראשון הוא שלא נתבשל כל צרכו בראש הזית ושמא אירע לו מפני שנתאחר בשולו עד שעבר זמן לקיטתו. ובעל הזית יודע באותו זית שאם יניחם עוד הזיתים על הגג יפסדו בגשמים או בצנה וממהר ללקטן ומניחן להתגלגל בתלוש השמן היוצא מהן אינו יפה כראשון כי אינו מתוק וזך כמוהו. הזית השלישי כמו כן הוא שלא הגיע לבישולו של שני בזמן לקיטת הזיתים. וצריך להכניסן לבית הבד ולשהותן עד שיתחממו ויכמשו וזה בישולו והיינו דקאמר טוענו בית הבד עד שילקה עד שיכמוש כמו ששנינו לקתה:
(א) <b>ור' </b>יהודה אומר לא היה טוחנן ברחים אלא כותשן במכתשת פי' דכתיב כתית ואין לשון כתית אלא כתוש במכתשת כדמתרגמינן כתישא. והכי מפרש טעמא לקמן. אינו נותן את הלחם תוך הסל אלא סביבות הסל. וקורא אל תוך הסל. לחם הוא כל דבר שהוא נכתש ועושה כעיסה הוא נקרא לחם. ובלע"ז קרנייר ודוגמתו במס' ע"ז [תוספתא פ"ח] ישראל העושה עם הגוי בגת הרי זה מעלה את הלחם לגבי תפוח ומוריד את הלחם מעל גבי תפוח. ואעפ"י שהיין צף על גבי ידיו מותר. תפוח הוא הצבור שעושין בגת מן הענבים הדרוכות כדי שלא יתערבו עם השלימות וידרכו השלימות יפה יפה. וקאמר ר' יהודה שלא היו נותנין הזיתים הכתושות לתוך הסל בשמן היוצא ראשון שאף הוא לא היה זך כל צרכו מפני שהשמרים הן מתערבים לתוכו אלא מצרפין אותם סביבות הסל מבחוץ והשמן נכנס מאליו וקודח לתוך הסל וזולפין אותו מתוך הסל בטפיחין והוא היה ראשון. וכשהוא פוסק מלצאת טוענין אותו באבנים והיוצא מהן היה שני. וחוזרין וטוחנין אותן וטוענין אותן והוא היה שלישי. ואיני יודע אם חולק ר' יהודה אף בשלישי אם היו טוענין בקורה או באבנים. אלא מדקאמר ר' יהודה סתם ולא היו טוענין בקורה אלא באבנים משמע דבכולהו פליגי:
(א) <b>הראשון </b>שבראשון אין למעלה הימנו. השני שבראשון והראשון שבשני שוין וכו'. מפרש במנחות מאי שוין שוין למנחות ומשום דמצוה להביא מן המובחר אם יביא מן השני של זית ראשון או מן הראשון של זית שני אין כאן מובחר משל חבירו ואיזה שירצה יביא. אבל למנורה אינו כשר אלא הראשון מן הזית הראשון בין מן השני בין מן השלישי:
(א) <b>יכול </b>[לא] יהא כתיש כשר למנחות פירוש דהא כתיב כתית למאור ומשמע למאור ולא למנחות ת"ל ועשרון וכו': הא מה אני מקיים למאור ולא למנחות מפני החסרון פי' לא מפני שהוא פסול למנחות אלא שחסה התירה על חסרון ממונו של ישראל. והאי דקאמר ולא למנחות כלומר שאינו צריך להביא כתיש למנחות:
(א) <b>שתהא </b>שלהבת עולה מאיליה בלא שהיה והיינו ברוב. ולא דאמר צריך שידליק ברוב היוצא. פירוש אחר שתהא שלהבת עולה מאיליה ר"ל שתהא הפתילה יפה ודולקת מאיליה ולא שתהא צריכה שום דבר. והיינו דר' חייא דתנא ר' חייא שתהא עולה על ידי דבר אחר. ואיתא להא מתנית' בפרק יציאות השבת [כ:]. וקא מייתי לה סייעתא לשמו דאמר בגבולין בכדי שתצית האור ברובן כל שאין צריך לומר הבא עצים ונניח תחתיהן: והכא נמי בפתילות המנורה לא הויא הדלקה עד שתעלה מאיליה בלא שום סעד אחר הילכך צריך פתילה יפה שלא תהא צריכה דבר אחר לסעדה. שתי נרות מזרחיים דולקין וכו' קא סבר האי תנא מנורה במזרח ומערב היתה מונחת ולא צפון ודרום. ופלוגתייהו במנחות פ' שתי הלחם [צח:]: ומניח את המערבי דולק פירוש המערבי מן השנים המזרחיים. כתוב בנסחאות הכא תמיד אף בשבת אף בטומאה. נראה לי כי הוא שיבוש דתלתא כתיבי בפרשה תרי על נר מערבי וחדא אשאר נרות. קמא קא דרשינן ליה שיהא תדיר. תרין בתראי לקמן דרשינן לשבת ולטומאה. חד לנר מערבי וחד לשאר נרות:
(א) <b>העדות </b>עדות היא לכל באי עולם שהשכינה שורה בישראל. מפרש במסכת שבת [כב:] מאי עדות זה נר מערבי שנותן בו שמן כמדת חביריו וממנו היה מתחיל בזמן שמצאו כבה שמדליק ממזבח העולה. ובו היה מסיים בזמן שמצאו דולק. כיצד שמדליקין שאר נרות ואח"כ מכבתו ומדשנו ומדליקו משאר נרות. ויש מפורשים שממנו היה מתחיל ממנו היה מדליק שאר הנרות ובו היה מסיים כמו שפירשנו. והאי עדות לאו אפרכת קאי אלא אנר קאי תמיד דכתיב בתריה וכך פירושו של מקרא מחוץ לפרכת העדות יערוך אותו אהרן ובניו כמו יערוך את הנרות וכי צריכין הן לנר וכו' אלא לכך נאמר העדות עדות הוא לכל באי עולם פירוש סיומא דמילתא היא כלומר לא הצריכם הכתוב נרות אלא להראות בהן הנס: ומפני כך יצוה עליהם שיעמדו מחוץ לפרכת כדי שיראה הנס:
(א) <b>יערוך </b>אותו אהרן ובניו מה ת"ל פירוש יערוך אותו אהרן ובניו האמור בפרש' ואתה תצוה מה ת"ל אם לנר מערבי כבר נאמר כאן אלא למה נכתב שם לפי שנאמר בפרש' בהעלותך אל מול פני המנורה יאירו שבעת הנרות יכול יהא נכנס כהן אחר בשבעה נרות ת"ל להעלות נר פי' אילו לא נאמר בפרש' ואתה תצוה לא הייתי למד מכאן לנר מערבי כלום כדמפרש ואזיל לפי שנאמר במקום אחר אל מול פני המנורה יאירו שבעת הנרות דמשמע שצריך להדליק את כולן בבת אחת. וכתיב התם בריש עניינא דבר אל אהרן ואמרת אליו בהעלותך את הנרות אל מול פני המנורה אלמא צריך שיהיה כהן נכנס בשבעה נרות כלומר יכנס שם כהן אחד בעניין שיוכל להדליק שם שבעה נרות בבת אחת כגון שמכניס שם קנסא ארוכא ודולקות בראשונה ובאמצעית ומדליק את הנרות ממנה בבת אחת. אי נמי בקנסא אחת בינונית ובזה אחר זה בלא הפסק. מיהו ליכא חד מינייהו דעדיף מחבריה שכולן דולקין או כולן כבין ואם כבה אחד מהם אין נזקק לו יותר משאר נרות וכולן יהיו נדלקין ממזבח העולה: אי נמי שמוציא הנרות שבמנורה ולא היו קבועין במנורה כדאיתא לקמן. וא"ת הא אמרינן לקמן לפני ה' שלא יתקן מבחוץ ויכניס. התם הכי קאמר שלא יוציא המנורה ונרותיה לחוץ ויכניסנה כשהיא נעקרת ויניחנה במקימה אבל ידליק נרותיה בחוץ ויכניסם בבת אחת שהרי כולם הוקשו זה לזה. ת"ל להעלות נר תמיד פי' זה האמור כאן להעלות נר תמיד מחוץ לפרכת העדות יערוך אותו אהרי וכו' כלומר למדנו מזאת הפרשה שיש מעלה לנר אחד משאר נרות כי על האחד אמר תמיד ולא על כולן: הדר אמר עדיין לא שמענו דאי להעלות נר תמיד עדיין אני [אומר] יהו שבעה כהנים נכנסים בבת אחת כמו שפירשנו למעלה לכהן אחד והרי נתקיימו שני הכתובים יאירו שבעת הנרות ולהעלות נר תמיד: שבעת הנרות דהא כולן נדלקין בבת אחת ממזבח העולה ואין אחת מהן יתירה על חברתה בשום מעלה: ולהעלות נר תמיד לעולם על ידי כהן אחד לא יעלה אלא נר אחד כדכתיב קרא להעלות נר תמיד: יערוך אותו אהרן מערב וכו' ותמיד דכתיב ביה הכי קאמר תן בהן שמן שיספיק להן מערב עד בקר והם ידלקו לפני תמיד כלומ' אשר יעשה בהן נס שלא יכבו כל היום וכל הלילה כמו שנאמר עכשיו על נר מערבי לכך הוצרך יערוך אותו אהרן ובניו האמור בפרשת ואתה תצוה לומר כי אהרן ובניו אין עורכין אלא אחד: ושמע מינה שיש מעלה לנר אחד משאר נרות שהרי חלק אותו מהן ומאי ניהו נר מערבי שיהא הוא תדיר יותר מכולם. שאם מצאו כבה בשחרית מדשנו ומדליקו ממזבח העולה כדי שידליק ממנה לערב: אחרי זאת מצאתי בספרי של פנים שני בסדר בהעלותך יאירו שבעת הנרות יכול שיהא מעלה על כולן כאחת. ת"ל להעלות נר תמיד. יכול אהרן לא היה מעלה כולן כאחת אבל בניו יהיו מעלין אותם כאחת ת"ל יערוך אותו אהרן ובניו אחד אחד: ולזו הנסחא גירסא זו שבספרי אינה מתפרשת כי אם על דרך הפירוש הראשון שפירשתי למעלה: ואין הקפדה בנר מעלה לכאן אלא על הדלקתן אם היתה בבת אחת לכולן או היתה אחת אחת. בין לכהן אחד בין לכמה כהנים. שאין צריך להיותה בבת אחת אלא זה אחר זה אפילו הם שבעה כהנים שהיו יכולין להדליקן בבת אחת. אי נמי שהוא עכוב שידליקם זו אחר זו. ולכך שוה אותו כאן בזה הסדר:
(א) <b>מערב </b>עד בקר שלא תהא להם עבודה מערב עד בקר אלא הן מפרש (בזבחים) [צ"ל פסחים נט.] משום דכתיב אותו מיעט רחמנא אותו שאין לך עבודה שהיא כשרה אחר נרות ואפילו פסח שנאמר בו בערב ובין הערבים: על טהרה פי' על גלויה של מנורה כדתנן ביומא [נח.] הזה על טהרו של מזבח שבע פעמים ומפרשים אגילויא דמזבח כלומר יניח הנרות על ראשי הקנים באמצעיתם כדי שישבו מעצמן בלא סמיכה כי ראשי הקנים רחבים היו כדי ליישב עליהם הנרות ובא עכשיו לומר שלא יניח אותם לצד אחד כדי שלא יהיו צריכין ליסמך בקסמיין או בצרורות: וקסבר האי תנא שהנרות לא היו קבועים במנורה. ופלוגתיהו במנחות פרק שתי מדות [פח:]: תמיד אף בשבת וכו' כבר פירשתי למעלה כי הם שלשה שתים בנר מערבי ואחד בשאר נרות. הראשון דרשנו אותו שיהא תדיר שאם כבה מדליקו והשני שידליק אותו תמיד אף בשבת אף בטומאה:
<h4>פרק יח</h4>
(א) <b>סלת </b>ואפית אותה ומנין אף חטים יקח ת"ל ולקחת. יכול אף שאר מנחות של צבור יהיו נקחין חטים ת"ל אותה: ובמנחות פרק אלו מנחות [עו:] מסיים בה הכי מפני החסרון מאי מפני החסרון א"ר אלעזר התורה חסה על ממונם של ישראל. ונראה לי דהכי פירושו למצוה סולת היא נקחית שאין עניות במקום עשירות: אבל מפני שלחם הפנים דבר גדול היה ובכל שבת ושבת היה התירן הכתוב ליקח חטים ולעשות מהם סולת וירויחו ללשכה מה שהחנוני היה מרויח עליהם בשכר טרחו ובשכר מעותיו: אבל שאר מנחות של צבור הבאות מן החטים. כגון שתי הלחם ומנחות נסכים של תמידים ומוספין לא היו נקחות אלא סלת לפי שאין בהם הוצא' גדולה כמו שיש בלחם הפנים. ואין עניות במקום עשירות שאינו דבר כבוד שהיו טוחנין בעזרה ומרקדין אותו בעזרה ומנפין אותו כדי לצמצם בשכר החנוני. וא"ת הא איכא נמי עומר שהיו מביאין אותו בשבלים לעזרה ומהבהבין אותו באור וטוענין אותו ומרקדין אותו בעזרה. התם לא איפשר בלאו הכי שהרי אפי' מצא קצור קוצר ואסורין לקצור לפני העומר וצריך לקצור בו מצות קלי הילכך לא איפשר לעשותו בידי הדיוט אלא בידי כהנים ושלוחי בית דין:
(א) <b>ושמת </b>אותם לדפוס פירוש מדלא כתיב ונתת אותם משמע ושמת אותם בדפוס כדמפרש ואזיל. משום דמעשה לחם הפנים היה נעשה באומנות כעין תיבה פרוצה והיה לו קרנות כמו שמפורש במשנת שתי הלחם לפיכך היה צריך לדפוס כדי שלא יתקלקל: ושלשה דפוסין היו שם וכו' וכשהוא רודן מהתנור נותנן לדפוס זהב וכו' ופריך במנחות [צד.] ונהדרינן לדפוס קמא ומשני איידי דתפחא לא עייל:
(א) <b>שתים </b>מערכות יכול שמונה וארבעה ת"ל שש המערכת פירוש אפילו נאמרו בו שני כתובים שתים עשרה חלות. ושמת אותם שתים מערכות ולא נאמר שש המערכת לא למדנו מהם כל הצורך שהייתי אומר שתים מערכות של שמונה: ואעפ"י כי שתים מערכות משמע שיהו שוות כדאמרן לעיל שתים עשרה שיהו שוות שני עשרונים שיהיו שוין הני מילי למצוה ואעפ"י שאינן שוין כשרין לכך נאמר שש המערכת. אי שש המערכת יכול שש ושש ושש פי' ואפילו נאמר ושמת אותם שתים מערכות על שש המערכת ולא נאמר שתים עשרה חלות הייתי אומר שמא כך אמר הכתוב ושמת אותם שתים מערכות ועוד שש המערכת הרי כאן שלש מערכות של שש שש לכך נאמר שתים עשרה חלות ללמד שלא יהו כולן אלא שתים עשרה בלבד. אי שתים עשרה יכול ד' וד' וד' פירוש ואילו נאמר שתים עשרה וכתיב ושמת אותם מערכות דמשמע שתים הייתי אומר שתים למצוה אם רצה לעשות שלש של ארבע ארבע לא פסל לכך נאמר שתים מערכות שש המערכת הא עד שלא נאמרו שלשה כתובים הללו לא שמענו עיכובא הילכך אם שינה פסל:
(א) <b>שלא </b>יהיו סניפין מגביהין את הלחם וכו' סניפין כמין מנורה היו השדרה באמצע וחמשה קנים מכאן וחמשה מכאן והיא למטה. ומפני שהיו שלשה שלשה קנים נכנסין על הזרועות שמכאן ומכאן בארבעה התחתונים לפיכך ציירנו [חסר הציור בכ"י] אותם כך אבל הזרועות העליונים לא היו נכנסין בהן כי אם שני קנים ולא היה הסניף צריך לינקב באמצע וכך הוא מפורש למטה שהתחתונים היו שלשה והעליונים לא היו אלא שתים הרי לשש חלות חמשה אוירים התחתונה היתה נתונה על טהרו של שולחן שלא היו רגלי הסניפין חוצצין בין הלחם והשלחן נמצאו בארבע אוירים התחתונים י"ב קנים והעליון שנים הרי ארבעה עשר נמצאו לשתים מערכות שמונה ועשרים קנים האמצעיים מפני שהיו עליהם חלות רבות היו נותנים תחתיה שלשה קנים כדי שלא יתמעכו הקנים מכובד הלחם יהיו הקנים סומכין ולא ישבר הלחם התחתון אבל העליון שלא היה עליהם אלא חלה אחת די להם בשנים:
(א) <b>ונאמר </b>להלן מערכת פירוש ושמת אותם שתים מערכות שש המערכת מה להלן וכו':
(א) <b>והיתה </b>ללחם חובה ללחם פירוש חובת הלחם היא ולא חובת היום שאם אין לחם אין לבונה: והיתה ללחם מכאן שמעכבת ומפגלת וכו' פירוש שאין הלחם ניתר אלא בהקטרת הלבונה ואם נפסלה היא או נתפגלה הלחם ג"כ נפסל ונתפגל: מאי טעמא דהויה כתיב בה שנאמר והיתה ללחם. אינה על גבי לחם אלא נותנה לשני בזיכין פירוש אינה על הלחם ממש אלא לתוך בזיכין מדלא כתיב והיתה על הלחם:
(א) <b>ונאמר </b>להלן לאזכרה בלבונת מנחה בפרשת ויקרא:
(א) <b>כל </b>הכלים ארכן לארכו של בית חוץ מהארון קסבר האי תנא שולחן ומנורה מזרח ומערב מונחין כדאמרן לעיל מאי טעם כדי שיהא הבית פנוי. חוץ מארון שהיה ארכו לרחבו של בית ובדיו היו נתונים בו לרחבו והיו בולטין לחוץ כדכתיב ויאריכו הבדים ויראו:
(א) <b>מאת </b>בני ישראל מרצון בני ישראל שאין כופין אותן על כרחן אלא אם אמרו בסוף רוצין אנו: ברית עולם ממי שהברית שלו. נראה לי שצריך להביא מן המקדש ולא מן החולין ואפילו הן משל צבור:
(א) <b>מנין </b>אף לישתן ועריכתן בכלי שרת המשוחים ובמקום קדוש ת"ל והיתה פירוש כל הויותיה יהיו במקום קדוש: ומאן ת"ק ר' יהודה דקא מיירי בסמוך ר' יהודה אומר כל מעשיהם בפנים:
<h4>פרשה יד</h4>
(א) <b>ויצא </b>בן אשה ישראלית וכו' והוא היה ממזר קסבר גוי ועבד הבא על ישראלית הולד ממזר. בתוך בני ישראל מלמד שנתגייר פירוש על אביו היא אומר שנתגייר ובא לו עם ישראל למדבר. ומ"מ כשבא על אמו גוי היה מדכתיב בין איש מצרי ולא כתיב בן גר מצרי כמה דכתיב בן איש גר עמלקי אנכי:
(א) <b>מלמד </b>שאין הורגין בכנוי פי' אין הורגין את המקלל עד שיעידו עליו בפירוש ששמעו ממנו ולא שיעידו בכינוי כדמפרש ואזיל:
(א) <b>לא </b>הניחו מקושש עמו ושניהם היו בפרק אחד מדכתיב מיעוטי משמע כי אחר היה שם עמו שהיה ראוי לסקלו והיה צריך לישאל עליו ואף על פי כן לא הניחוהו עמו לפי שלא היה מסופק עליו מספקו של מברך את השם:
<h4>פרק יט</h4>
(א) <b>בית </b>הסקילה מבחוץ מפרש בסנהדרין [מב.] חוץ לשלש מחנות ואפי' הלכו בית דין כי היכי דלהוי ליה הצלה פורתא דאדהכי והכי חזי ליה זכותא: וסמכו כל השומעים את ידיהם על ראשו כל יחיד ויחיד:
(א) <b>סומכין </b>ידיהם על ראשו ואומר דמך בראשך שאתה גרמת לך: נראה לי שלא היה זה המנהג אלא במברך את השם אבל לא על שאר המומתין: והסמיכה על דרך כפרה לומר דמך בראשך ואנחנו נקיים מדמך ומעונך שלא נענש על ידיך:
(א) <b>ונאמר </b>להלן נשיאות [חטא] פירוש בפרש' פסח שני והאיש אשרהוא טהור וכו' חטאו ישא האיש ההוא מה להלן כרת דכתיב ונכרת האיש אף כאן כרת. וקסבר מגדף לאו היינו מברך את השם הילכך לא חזינן ביה כרת אלא מגזרה שוה:
(א) <b>בעל </b>דבבו בעל איבה:
<h4>פרק כ</h4>
(א) <b>כל </b>נפש עד שיכה כל נפש פי' שאם הכהו הכאה שיש בה כדי להמית ולא מת על ידה פטור. ולהביא את שהכה ויש בו כדי להמית ובא אחר והמיתו הרי זה חייב פירוש האחרון מאי טעמא דבהאי קרינא ביה כל נפש דקסבר כל נפש כל דהו נפש: מיהו בעינן שיהא בהכאתו הוצאת נפש. ור' יהודה בן בתירא קתני לה ופלוגתייהו בסנהדרין פרק אלו הן הנשרפין [עח.]:
(א) <b>מנין </b>צרם באזנו תלש בשערו רקק והגיע בו הרוק העביר טליתו ממנו. או פרע ראש האשה ת"ל כאשר עשה וכו':
(א) <b>מנין </b>הכהו באחר ידו ובטומוס נירות שבידו פירוש מלה מורכבת היא משתי מלות. טומוס ניירות כמו אגודה של שטרות: וקשה לי והא כל הני מדוכתא אחרינא נפקי דהנך דאית בהו צערא דגופא נפקי מכויה ומפצע והנך דלית בהו צערא דגופא אלא בשת בלחוד נפקי לן מקרא אחרינא והחזיקה במבושיו וקצותה את כפה וכו' ואיפשר דאסמכתא בעלמא אסמכינהו הכא גבי שאר תשלומי נזק:
(א) <b>מכה </b>בהמה ומכה אדם מה מכה בהמה לתשלומין וכו' מפרש בב"ק פ' החובל [פג:] דהאי מכה אדם לאו מכה אדם יומת דההוא בקטלא כתיב ולאו בר תשלומין הוא. אלא הכאה קא גמרינן דכתיב מכה נפש בהמה ישלמנה. וסמיך ליה איש כי יתן מום בעמיתו: ואם נפשך לומר פי' דקשיא לן אדרבה נגמר ממכה אדם יומת דהוא אדם מאדם מה התם לא ניתן לפדיון אף האי נמי: היינו דקאמר לא תקחו כופר וכו' ומפרש בסנהדרין פ' אלו הן הנחנקין [פד:] דלאו מהאי היקשא הוא דנפקא ליה לתנא אלא מדכתיב לעיל מכה נפש בהמה ישלמנה אם אינו ענין לבהמה דהא הכחישה באבנים נמי חייב אעפ"י שאין בה נפש. תנהו להאי נפש דמכה אביו ואמו דמו והיינו דבעי' ביה הוצאת דם דהיינו נפש כדכתיב כי הדם הוא הנפש. ואי קשיא לך אם כן למה חזר וכתב למטה מכה בהמה אצל מכה אדם והא לא ילפינן מידי מהאי מכה בהמה אלא ממכה נפש בהמה דלעיל. ותריץ לה התם להכי כתביה רחמנא מה מכה בהמה לרפואה פטור אף מכה אדם דהיינו אביו ואמו לרפואה פטור:
(א) <b>ויוציאו </b>את המקלל וכו' זהו שאמרנו מלמד שב"ד מבפנים מפרש לה בסנהדרין פרק נגמר הדין [מב.] דהוצא את המקלל אל מחוץ למחנה זו מחנה לויה דהא משה במחנה לויה הוה קא יתיב ויוציאו את המקלל חיץ למחנה ישראל אבל חוץ לב"ד לא צריך קרא אלא כי היכי דלא נתחזו ב"ד רוצחין: אף לסמיכה כדאיתא לעיל וסמכו כל השומעים וכו' אף לדחייה פי' דכתיב בסיני או ירה יירה מלמד שכל הנסקלין בדחייה ומאי ניהו כדתנן [סנהדרין פ"ז מ"ד] בית הסקילה היה גבוה שתי קומות וכו'. אף לתליה דכתיב כי קללת אלקים תלוי מפני מה זה תלוי מפני שקלל את השם: אף ללא תלין נבלתו כדאיתא התם:
<h3>בהר</h3>
<h4>פרשה א</h4>
(א) <b>בהר </b>סיני אלא מה שמטה נאמרו כללותיה ודקדוקיה מסיני אף כולן נאמרו וכו' פירש שהרי מצינו בשמטה שנאמרה בסדר ואלה המשפטים שנאמרו בסיני ולמה הוצרך כאן לומר בהר סיני אלא לומר לך שכללותיה ודקדוקיה נאמרו בסיני והיא מלמדת על כולן שנאמרו כללותיהן ודקדוקיהן בסיני שהרי בסוף הפרשה הקיש את כולן להר סיני דכתיב בסוף הקללות אלה החוקים והמשפטים והתורות אשר נתן ה' וכו' בהר סיני ביד משה ודרשינן התם מלמד שנתנה תורה הלכות ודקדוקין ופירושין עד משה בסיני. ונראה לי כי מהיקש שביעית שנכללה ביניהם הוא דורש. ודלא כההוא תנא דאמר כללות ופרטות נאמרו בסיני ונשנו באהל מועד ונשתלשו כדי לזרזן זרוז אחר זירוז ולכרות עליהם ברית על כל פעם ופעם:
(א) <b>הארץ </b>המיוחדת הארץ המשובחת: יכול משבאו לעמון ומואב חשבון ובנותיה שהן ארצות משובחות ת"ל אשר אני נותן לכם ולא עמון ומואב פי' כשכבשו אותה מעצמן היה ולא נתנה לאברהם יצחק ויעקב:
(א) <b>כיון </b>שעברו ישראל את הירדן נתחייבו בערלה ובחלה ובחדש פי' שבכולן נאמרה ביאה ובמושבותיכם האמור בחדש פי' על מקום שאתם יושבין ממש ולא לאחר ירושה וישיבה: ולאחר ארבע עשרה שנה נתחייבו במעשר דכתיב עשר תעשר את כל תבואת זרעך היוצא וכו' זרעך המיוחד לך: אי נמי משום דקודם שחלקו הוה ליה הפקר דכתיב ובא הלוי כי אין לו חלק ונחלה עמך יצא הפקר שידו וידך שוין בו:
(א) <b>מנין </b>לחרוש לעדור לנכש לכסוח ולבקוע וכו' פי' לחרוש בבקרים לעדור במעדר כגון טרשין שאין הבקר יכול לחרוש בהן. ועודרין אותם במעדר כדרך שעודרין בכרמים. לנכש שתולש את העשבים העולין בין התבואה. לכסוח פי' אף הוא כעשבים אלא שהוא חותך אותם מתחת הקרקע ואינו תולש אותן משרשיהן. לבקוע הוא באילן כדתנן בשביעית פ"ב המבקע בזית לא יחפה בעפר אבל מכסה באבנים. בקוע כמשמעו דכתיב ויבקע עצי עולה פי' כשהזית מתיישן מבקעין בענפיו ומכסין את בקועו בעפר כדי שיתחדש:
(א) <b>מנין </b>שאין מזבלין ואין מפרקין ואין מאבקין ואין מעשנין באילן ת"ל שדך לא תזרע וכו'. ס"א מיבלין ותרויהו אינהו אין מזבלין למקשאות ומדלעות שכן דרכן בשני שבוע. אין מיבלין באילן מהו מיבלין מפרש בירושלמי אין מעבירין את היבולת פי' פעמים שעולה באילן כמו יבלת והוא מכחיש את האילן. מפרקין בעלין מאבקין עושין לו אבק פי' אבק של סמנין או שום דבר אחר ומשליכין אותו על עיקרו כדי לפטמו. מעשנין (מתעין) [אולי צ"ל בעלין] נ"ל כי אלו העשונים הוא עשון של פטום הוא: מנין שאין מקרסמין. ואין מזרדין. ואין מפסגין. ס"א מפסלין והכי איתא בשביעית קרסום וזירוד הוא תלישת ענפין יתרין שעולין באילן ומכחישין אותו: אלא שהקרסום מאותו שעולין בשרשי האילן והן דומין לעשבים וזרדין הן העולין בשוכתו של אילן או תחת הענפים עצמן להקל מהן והוא מפסגין. אלא שמפסלין נקרא על פסל וקרדום. ומפסגין הוא ביד ופיסוג הוא ניתוח:
(א) <b>יכול </b>לא יקשקש תחת הזיתים מפרש במסכת סוכה [מד.] ובע"ז [נ:] תרי קשקושי הוו. חתומי פילי שרי. אבריי אילני אסיר. ועיקר קשקש הוא שמקבץ עפר על עיקרי הזית ומקיש אותו עליהן או להכרותו או לכסות ביקועו משרשין שנתגלו וממלא את הנקעים מים פי' נקעים חצצין שבין השדות ואין זו השקאה שהרי השקאת אילן אסורה בשביעית כדתנן פ"ב מזהמין את הנטיעות. וכורכין אותן וקומטין אותם ומשקין אותן עד ראש השנה עד ראש השנה אין בשביעית לא אלא אוקומי בעלמא הוא. פי' איפשר שיביא לחות לאילנות שבשדה מן המים שבארץ הסמוכה לשדה: ועושה עוגיות לגפנים. פי' ערוגות לגפנים עושה כעין ערוגה וגדודיה קטנים כדי שתחזיק מימיה ותשתה מהן הגפן כל צרכה: וקשה לי והרי הוא עודר תחת הגפנים ואיכא למימר שאינו חופר אלא שמקבץ את העפר התיחוח שהוא נתלש ועושה לו גדודין סביב סביב: מה זרע וזמיר שהן עבודה בארץ ובאילן פי' עבודה בארץ היא עבודת זרעים. זמיר הוא עבודת האילן: יכול תהא שנת יובל עולה למנין שני שבוע הראשון שבתחלתו יובל השני. ודלא כר' יהודה דאמר שנת חמשים עולה לכאן ולכאן:
(א) <b>מנין </b>לאורז ודוחן וכו' שהשרישו לפני ראש השנה שכונסין אותן בשביעית ת"ל ואספת את תבואתה. וסמיך ליה ובשנה השביעית. ובמסכת ר"ה [יג:] מפרש טעמא אזיל בהו רבנן בתר השרשה מפני שנעשין פרכין פרכין. פי' שאין מתבשלין בבת אחת וראשון ראשון המתבשל הוא לוקט הילכך ליכא למיקם עליהו לא בתר לקיטה ולא בתר שליש ומשום הכי אזיל בהו בתר השרשה. ותבואה שהלכו בה בתר שליש נפקא להו מהא קרא דועשת את התבואה לשלש השנים אל תקרי לשלש אלא לשליש. וכתיב ביה ועשת:
<h4>פרק א</h4>
(א) <b>ומנין </b>לשלשים יום קודם ראש השנה הרי הן ככל השנה. פי' שאם נטע והבריך והרכיב שלשים יום בערב שביעית מותר לקיימן בשביעית. ת"ל ובשנה השביעית פי' סמיך ליה על ואספת את תבואתה האמור למעלה ממנו כדדרשינן לעיל לגבי זרעים. מיהו שלשים יום דקליטה לאו מהאי קרא נפקא לן אלא סברא דנפשיה קאמר דכל הרכבה אינו קולטת פחות משלשים יום: ופליגי בהא תנאי במסכת ראש השנה [י.] דאיכא מאן דאמר שלשה ואיכא מאן דאמר שתי שבתות. ואיכא מאן דאמר שלשים יום. דתנן בשביעית פ' ב' אין נוטעין ואין מבריכין ואין מרכיבין ערב שביעית [פחות] משלשים יום לפני ראש השנה. ואם נטע והבריך והרכיב יעקור ר' יהודה אומר כל הרכבה שאינה קולטת לשלשה שוב אינה קולטת. ר' יוסי ור' שמעון אומרים לשתי שבתות: ובמסכת ראש השנה [י:] מייתי לה מתניתין ואתמר עלה אמר רב נחמן אמר רבה בר אבוה לדברי האומר שלשה צריך שלשה ושלשים וכו' פי' שלשים לקליטה ושלשים אחרים כדי שתעלה לו שנה: ואית דמפרשי לה להאי מימרא לענין שביעית: וקשה לי אם לענין שביעית איתא להא מימרא דרב נחמן למה לי שלשים לממני שנה קודם שלשים נמי אטו שני הפרקים שנאסרו בתוספת שביעית דתנן עד כמה חורשין שדה הלבן ערב שביעית בשדה הלבן עד הפסח ובשדה האילן עד עצרת הני כדי שתעלה לו שנה נינהו. וכי עושין שנה משלשים יום ושנה מארבעה חדשים ושנה מששה חדשים ומאחר שנקלטו ערב שביעית מה אנו צריכין עוד שלשים יום לחשבון שנה. ויש מי שמפרש מפני תוספת שביעית. וסמכי לה להאי מילתא אהא דאמרינן במועד קטן אמר ר' יצחק כי גמירי הלכתא שלשים יום לפני ראש השנה ואתו בית שמאי ובית הלל וגזור מפסח ועצרת וכיון דהלכתא היא אם נטע (נטע) והבריך. והרכיב בתוך שלשים יום ושלשים יום לפני ראש השנה הרי הוא כמי שנטע בשביעית ויעקור דתלתין קמאי לא נקלטה והוה לה כמי שמונחת בחבית: ומקליטה ואילך בעינן שלשים יום. זהו דעת הפרש הזה: וקשה לי הא דתנן בשביעית פרק ב לגבי הא מתניתין דלעיל האורז והדוחן והפרגין והשומשמין שהשרישו לפני ר"ה מתעשרין לשעבר ומותרין בשביעית. לא השרישו לפני ראש השנה מתעשרין להבא ואסורין בשביעית אלמא כי השרישו לפני ראש השנה מותרין בשביעית ולא קתני הכא שלשים יום דקליטה דהיינו השרשה ולפיכך אומר אני כי לעולם מפני תוספת שביעית אין עוקרין את הנטוע לא שנגמרה קליטתו בתוך שלשים ולא שנגמרה לפני שלשים. ותניא נמי במסכת גיטין [נג:] הנוטע בשבת במזיד יעקור בשוגג יקיים ובשביעית בין בשוגג בין במזיד יעקור דברי ר' מאיר וכו' פי' הא דקתני ובשביעית לקליטה קאמר ולא לתחלת נטיעה וקאמר בשביעית אין בערב שביעית לא: הלכך הא דאמר רב נחמן לדברי האומר שלשים צריך שלשה ושלשים וכו' לאו אשביעית קאי אלא אערלה קאי דתניא בברייתא אחד הנוטע ואחד המבריך ואחד המרכיב פחות משלשים יום לפני ראש השנה לא עלתה לו שנה ואסור לקיימן בשביעית. והאי לא עלתה לו שנה ודאי על שם ערלה קאמר ואסור לקיימן בשביעית מפני שלקטו בשביעית. והאי דקתני לה הכא לגבי שביעית מנין לשלשים יום לפני ראש השנה הרי הן ככל השנה לאו משום דצריך לחשבון שנה אלא הכי קאמר מנין שהוא כשלשים יום לפני שביעית כאלו הוא מעיקר ששית ומותר לקיימו בשביעית ת"ל ובשנה: אי נמי נקט ביה האי לישנא לאגמורי נמי לשני ערלה ור' מאיר קתני לה דיום שלשים עולה לכאן ולכאן כלומר כמו שעולה לענין שביעית כך עולה לו לשני ערלה מפני שהן ככל השנה: ואע"ג דאיכא למידק בהא פירושא בשקלא וטריא בשמעתא דהתם מיהו מסקנא שפיר מיתרצא בהאי פירושא דאמרי במסקנא דהא מתניתא ר' מאיר קתני לה דאמר יום אחד בשנה חשוב שנה. ואי קתני הכא שלשים יום לקליטה ויום שלשים עולה לכאן ולכאן הילכך אם נטע שלשי' יום לפני ראש השנה עלתה לו שנה לענין ערלה ומותר לקיימה בשביעית שהרי פחות משלשים יום לא עלתה לו שנה לענין ערלה ואסור לקיימה בשביעית משום קליטה. ויש להעמיד דברי המפרש הראשון שאמר רב נחמן אף לענין שביעית קאמר. ולא שיעקור מפני תוספת שביעית אלא צריך שירחיק לכתחלה קאמר: מיהו הסוגיא קמייתא דשמעתא הוו סבירין למימר דאפילו מפני התוספת עוקרין הא דקתני בברייתא פחות משלשים יום אסור לקיימן: מיהו אמסקנא הכי אסיקנא דאין עוקרין אלא צריך שירחיק מאחר הקליטה שלשים יום מפני התוספת שביעית: ולאו מילתא היא דרב נחמן הלכה למעשה אתא לאשמועינן וכבר באו ר"ג ובית דינו והתירו כל תוספת שביעית כעין שבת בראשית. אלא על כרחך לא איירי אלא לענין ערלה: שבת שבתין יהיה לארץ מכאן אמרו בנות שוח שביעית שלהן שניה מפני שעושות לשלש שנים פי' מדכתב רחמנא שבת שבתון יהיה ריבה להם איסור שביעית אפי' למוצאי שביעית שאם חנטו פירותיו בשביעית אסורין למוצאי שביעית: הילכך בנות שוח שחנטו פירותיו בשביעית אסורין בשנה שניה של שמיטה ואין פירותיהן נגמרין עד שנת שלישית: ומפרש בירושלמי שבכל שנה הן חונטין אלא פירות הנחנטין בשנה זו אינן נגמרין אלא בשנה שלישית ופירות הנחנטין בשנה האחרת נגמרין בשנה של אחר שלישית וכך היא נוהגת לעולם נמצאו בתאנה זו לעולם שלשה מיני תאנים: שבת לה' כשם שנאמרה בשבת בראשית שבת לה' וכו' יש מפרשי' להחמיר על איסור שביעית שהרי הוקשה לשבת בראשית. ויש מפרשים להקל כדאמרינן במועד קטן [ד.] מהשבת בראשית אסורה לפניה ולאחריה מותרין אף שביעית היא אסורה לפניה ולאחריה מותרין: ומן הטעם הזה נמנו ר' חנינא בן גמליאל ובית דינו על שני פרקים שלפני שבועות והתירום: מעצרת לאילן. ומפסח לשדה הלבן:
(א) <b>מכאן </b>סמכו על הספיחים יש מפרשים שהן אסורין לאחר שכלה לחיה מן השדה קאמר. ויש מפרשים שהן אסורים לגמרי קאמר: ומסתבר' כמאן דאמר אסורין לגמרי קאמר מההיא שמעתא דפרק קמא דמנחות [ה:] דאמרינן התם מנחת העומר תוכיח שמותרת לגבוה ואסורה להדיוט אף אני אביא טריפה שאעפ"י שהיא אסורה להדיוט תהא מותרת לגבוה: מה למנחת העומר שכן מתרת חדש. ומתרץ בשביעית כלומר שאינה מותרת כלום. בשביעית נמי שכן מתרת ספיחים. כר' עקיבא דאמר ספיחין אסורין. הילכך אינה מתרת כלום. וש"מ דלר' עקיבא ספיחין אסורים לגמרי: ומגופא דשמעת' דלקמן נמי שמעינן לה דכתיב הן לא נזרע ולא נאסוף את תבואתינו וכי מאחר שאין זורעין מהיכן אוספין אמר ר' עקיבא מכאן על הספיחין שיהו אסורים. וחכמים אומרים אין ספיחין אסורין מדברי תורה אלא מדברי סופרים: ד"א הן לו נזרע ולא נאסוף אמרת לנו אל תזרעו ומה שאנו אוספין והן מכניסין לקיום המותר לנו יבערוהו מזמן הביעור ואילך מה אנו אוכלין. אי אמרת בשלמא אסור לגמרי קאמר אפילו קודם הביעור היינו דקאמר ד"א הן לא נזרע וכו' דמפרש ליה להאי קרא אליבא דרבנן דהאי לא נאסוף אקיום קאמר אלא אי אמרת דר' עקיבא נמי לאחר ביעור קאמר והאי ד"א על כרחך ר' עקיבא קתני לה אם כן מאי דבר אחר מעיקרא נמי הכי דרשינן ליה ותו לא מידי: ותו אשכחן בשקלים ירושלמי פרק התרומה ר' חייא בר אדא בעא קודם ר' מני ולא נמצא הקומץ על שיריים שאינן נאכלין פי' על משנת שומרי ספיחים בשביעית נוטלין שכרן מתרומת הלשכה קא מקשה. וש"מ דספיחים בשביעית אסירים לגמרי. ותירץ לה עשאוהו כחמשה דברים שהן באין לידי טומאה ואין נאכלין בטומאה: ואת ענבי נזירך לא תבצור מן השמור בארץ אי אתה בוצר אבל אתה בוצר מן המופקר. נראה לי שאין זה המדרש נדרש מזה הפסוק שהרי אנו דורשין אותו בסמוך לא תבצור כדרך הבוצרין וכו' ואם כן נאמר כי מן השמור אסור לבצור כדרך הבוצרים אבל מן המופקר בוצר כדרך הבוצרים: והא אמרינן עלה מכאן אמרו תאנים של שביעית אין קוצצין אותו במוקצה. אלא כך נראה לי דמילתא בעלמא קאמ' דהכי קיימא לן מן השמור בארץ אי אתה בוצר כדאמרינן לקמן והיתה שבת הארץ לכם לאכלה מן השבות בארץ אתה אוכל ואי אתה אוכל מן השמור הילכך הא דאמר רחמנא לא תבצור לא תלקט לא קאמר דמשמע לא תבצור כדרך הבוצרין הא שלא כדרך הבוצרים מותר מן המובקר קאמר ולא מן השמור כי מן השמור בכל ענין הוא אסור כדאמרינן לקמן אליבא דב"ה לר' יהודה: אין קוצין פי' אין קוצעין מלשון ליטרא קציעות במוקצה מקים מיוחד לייבש הקציעות ולעשות שם הדבילות: אין עושין אותם בבד ובקוטבי בד הוא הקורה קוטבי הוא הוא האבן הגדולה שממעכת את הקורה: אלא כותש פי' במכתשת ומכניס לבודדה במקום בית הבד והשמן יוצא ממנו על ידי טעינת אבנים. ויש מפרשים בודדה מקום אחד קטן שהוא עשוי כעין בית הבד ויש בו קורה קטנה ומפני שניו צריך לעשות כך כדי שיהא לו היכר שהוא פירות שביעית:
(א) <b>שנת </b>שבתון יהיה לארץ כיון שיצאה שביעית אעפ"י שפירותיה שמיטה מותר לעשות מלאכה באילן פי' שנת שבתון קא דריש כלומר שבתון בארץ לא תהא אלא שנתו בלבד אבל פירותיו אסורין עד ט"ו בשבט פי' אעפ"י שתשרי ראש השנה לשמיטין כיון שט"ו בשבט ר"ה לאילנות כל פירות שחנטו עד ט"ו בשבט בשמיטה אסורין לעולם משום קדושת שביעית. הילכך כל פירות שחנטו בשביעית ועד ט"ו בשבט של שנה שמינית אסורין משום שביעית וכך אנו אומרין לענין ערלה ורבעי דר"ה שלהן תשרי הילכך כל פירות שחנטו בשביעית מתשרי ועד ט"ו בשבט של רביעית ושל חמישית נוהגין בהן מנהג ערלה ורבעי. ונפקא לן במסכת ר"ה מקראי דכתיב שלש שנים יהיה לכם ערלים וכו' ובשנה הרביעית. וכתיב נמי ובשנה החמישית. פעמים שברביעית אתה נוהג בהן מנהג שלישית פעמים שבחמישית אתה נוהג בהן מנהג רביעית. ומערלה ורבעי ילפינן לשביעית ואי קשיא לך לגבי ערלה ורבעי כיון דפירותיו אסורים עד ט"ו בשבט ופירות שחנטו קודם לשבט אסורין הן לעולם אם כן למאי הלכתא הוי ראש השנה שלו שבט לכל דבר. ולאו מילתא היא דנהי דאם נטעום שלשים יום לפני ראש השנה לא מנכרא ביה מילתא דהוי ראש השנה שלו תשרי אבל אם נטעם אחר ראש השנה מיד איכא טובא בינייהו דאי אמרינן דשבט הוי ראש השנה שלו אין פירות נטיעה זו אסורין אלא אותן שחנטו כל כ"ח חדש שלפני שבט שהן חשובים שנה וכ"ד משבט לשבט הרי שתי שנים אבל אם חנטו משבט שלישי ואילך מותרין: ועכשו שאנו אומרים דר"ה שלו תשרי לא עלו לו שלש שנים אלא מתשרי לתשרי שהם שלשים וששה חדשים ועוד ארבעה חדשים שהשלישית נמשכת עד שבט הרי שיש בין זה לזה שנים עשר חדש שלימים:
(א) <b>מן </b>השבות אתה אוכל ואי אתה אוכל מן השמור. מכאן אמרו שדה שנטייבה בשביעית בית שמאי אומר אין אוכלין פירותיה בשביעית וב"ה אומרי' אוכלין: מפרש בירושלמי אי זהו הטיוב כל העם חורשין פעם אחת והוא חורש שני פעמים. אמר ר' יוסי תמן אין המלכות אונסת ברם הכא אונסת. פי' על שדה שנקווצה בשביעית דאמרי' תזרע למוצאי שביעית ומפרשי רבנן עלה שנחרשה ואפי' הכי תזרע למוצאי שביעית ובשדה שנטייבה אמרינן לא תזרע למוצאי שביעית ומפרש ר' יוסי טעמא כי החרישה פעם אחת מפני אונס המלכות הוא עושה מפני ארנוניות של מלך כדאמרי בסנהדרין [כו.] מכריז ר' ינאי פוקו וזרעו בשביעתא משום ארנונא: אבל הטבה שהוא חורש שני פעמים לא עשה מפני אונס המלכות ומשום הכי לא תזרע למוצאי שביעית ואמרי בית שמאי דשדה שנטייבה בשביעית אין אוכלין פירותיה בשביעית פי' אפי' לאחרים פירותיה אסורין דהוה ליה כשומר אבל זריעה למוצאי שביעית הוא ניהו דאסור לזרעה הא אחרים מותרין שהרי אמרו הטיבה ומת בנו זורעה וכל שכן אחרים וב"ה אומרים אוכלין שאין דנין אותה כשמור ופירות אילן שיוצאין בתוכה מותרין: אי נמי אם נזרעה מפני אונס המלכית פירותיה מותרין לאחרים. אי נמי קא סברי בית הלל שאף השמור. מיהו בהא מודו בית הלל שאם היטבה בשביעית הוא עצמו לא יאכל מפירותיה בשביעית שהרי אף במוצאי שביעית הוא אסור לזרעה: בית שמאי אומרים אוכלין פירות שביעית שלא מן הטובה פי' דהיינו מן השבות בארץ אבל מן השמור שהוא צריך להחזיק טובה לבעלים לא יאכל: עיינתי במשנת שביעית פרק ד' ומצאתי זאת הנסחא לדעת ב"ש בהפך: בית שמאי אומרים אוכלין פירות שביעית בטובה וכך מצאתיה במשנת עדיות אבל בגמרא דבני מערבא מתחזי דהכי היא הנסחא כדאיתא הכא: ובית הלל אומרים אוכלין בטובה ושלא בטובה דקסברי שמור נמי מותר. ר' יהודה אומר חילוף הדברים דבר זה מקולי בית שמאי ומחומרי בית הלל. דב"ה סברי שמור אסור ומכאן אמרו דאמרינן לעיל אליבא דב"ה היא:
(א) <b>לכם </b>ולא לאחרים פי' שאין מוסרין פירות שביעית לגוי כדי לאכלם אלא אם כן היה שכירו ותושבו. אי נמי אכסניא של מלך שמזונותיהן עליו והכי איתא לקמן: העניים אוכלין אחר הביעור וכו' פי' תוך שביעית העניים אוכלים אעפ"י שכבר כלה אותו המין מן השדה אבל לא העשירים. ר' יוסי אומר אחד עניים ואחד עשירים אוכלין אחר הביעור. והביעור הזה שהיו עושים תוך שביעית אינו אלא שהיו מפקירין את האוצר שאצרו בו הפירות כדי שתהא יד כל אדם שוה בהם כדכתיב והשביעית תשמטנה ונטשתה ואכלו אביוני וכו'. ומפרש בשביעית פרק ט' מי שהיו לו פירות והגיע שעת הביעור מחלקין מזון שלש סעודות לכל אחד ואחד והעניים אוכלין אחר הביעור אבל לא העשירים. ר' יוסי אומר אחד עניים ואחד עשירים אוכלים. והאי דקאמר ואכלו אביוני עמך בזמן שהפירות מרובים. אבל אוכלים בשוה והיינו דאמר ויתרם תאכל חית השדה ר"ל בזמן שיש שם יתרון. ובזמן שהפירות מועטין לך ולעבדך ולאמתך כלומר שלא היו מפקירים אותם לכל אדם ומתרץ להני קראי הכי לך ולעבדך ולאמתך וכו' קודם הביעור. ואכלו אביוני עמך כפשטיה אבל לא עשירים. ר' יוסי סבר ואכלו אביוני עמך ויתרם כלומר והיתרים עליהם יאכלו כמו כן ומאי ניהו עשירים: תני רבי שמעון אומר העשירים אוכלים מן האוצר אחר הביעור. כלומר שאין מחלקים להם מזון שלש סעודות אלא במה שצריך להם היו נוטלים ואוכלים ודריש הכי ואכלו אביוני עמך ויתרם כלומר בעוד שהעשירים יספיקו לעצמן מן האוצר שלא הוקשו הם לעניים אלא הם העיקר והעניים טפלים להם:
(א) <b>ד"א </b>ואכלו אביוני עמך ויתרם וכו' הראוי לאדם לאדם לבהמה לבהמה פי' אכל מאכל אדם אין מאכילין אותו לבהמה מפני שהוא כמפסיד:
(א) <b>ומה </b>אני מקיים ביעור פירות שביעית פי' דהא כתיב והשביעית תשמטנה ונטשתה ואכלו אביוני עמך דאוקימנא אחר הביעור בפירו' אדם דכתיב ואכלו אביוני עמך. אבל פירות בהמה תהא אוכלת לעולם:
(א) <b>אשר </b>בארצך מה שבארצך אתה אוכל ולא מה שהוציא עקילס לעבדיו ולפונטוס פי' שאם יצאו פירות שביעית לחוצה לארץ אסורין באכילה: ונ"ל הטעם כדי שלא יתחלפו בפירות חוצה לארץ ונמצאו פירות שביעית יוצאין לחולין: ועוד אני אומר כי אעפ"י שהן אסורין באכילה אינם מתבערים עד שיגיע זמן הביעור ואם רצה להחזירם לארץ ישראל ולאכלן שם רשאי. אבל אם הגיעם שם בזמן הביעור בהא פליגי תנאי אם יבערם שם או צריך להחזירן לארץ ולבערם ופלוגתייהו בפסחים [נב.] וזה הביעור או שריפה או קבורה הוא:
(א) <b>מלמד </b>שאינה נאכלת אלא תבואה פי' כדי שלא יהא מפסיד בפירות שביעית. דכתיב לאכלה ולא להפסד. הפגים משהזריחו אוכל בהם פתו בשדה הזריחו הלבינו מעט שכן דרך תאנים כשמתחילין להתבשל מלבינים. ביחלו כונס לתוך ביתו וכיוצא בו בשאר שני שבוע חייב במעשרות: ומפרש במסכת נדה [מז.] משילבינו ראשיהן וקשיא לי מאי דאשכחית עלה בירושלמי דאמר ר' אבא בשם רבי יעקב בשם ר' יוחנן משיאדימו פיהם ור' יוחנן הוא דאמר הכא משילבינו ראשיהם. ונראה לי כי בודאי סימן בישול התאנים משיאדים פיהם התחתון כדמפרש בירושלמי והא דאמר רבה בר בר חנה א"ר יוחנן במסכת נדה לאו על התאנים קאמר אלא על הדדים שבאשה שהוא כנגד הבוחל שבתאנים שהן תחלת בישול והן סימן נערות: אי נמי איפשר ששני הסימנין בתאנים הם ובתחלת בישולם פיהם התחתון מאדים וראשיהם העליון מלבין ולענין הנערות פירוש הלבין מפני שהדדין בראשיהן מלבין בתחלת הנערות. אבל הזריחו ודאי לשון לובן הוא לומר שיצאו מעט מידי ירקות והלבינו ומה טעם אוכל בהם (כתיב) [פתו] בשדה מפני שאף בשאר שני שבוע כך דרכו לאכול בהם פתו:
(א) <b>הבוסר </b>פי' בענבים משהביא בהם מים אוכל בו פתו בשדה פי' משגדל עד שיכול לסחוט ממנו מים. הבאיש כונס לתוך ביתו וכו' מפרש בירושלמי משיקראו באישה: יש מפרשים הבוסר כשהלבינו פניו או עליו חולניות כאדם שהלך דמו מפניו ולשון באישה חולה. זתים הכניסו שליש כותש בשדה וכונס לתוך ביתו מפרש בירושלמי מהו השליש מתניתא במקום שעושין שלשת לוגין לסאה כותש בשדה מפני היכר פירות שביעית כדאמרינן לעיל לא תבצור כרמך כדרך הבוצרים:
(א) <b>ושאר </b>פירות האילן אי אתה רשאי לא לכבש ולא לשלק ולא לאכול מפניהם כלל. הילכך אם בא לאכול מהן הרי הן מפסידין. זולחין זלוף לפי שאינו שוה לכל אדם והרי הוא כמלוגמא:
<h4>פרשה ב</h4>
(א) <b>וספרת </b>לך בב"ד נראה לי שבית דין חייבין למנות שמיטה ביובל והשנים שבשמטה ושני היובל. ומברכין על זאת הספירה בראשי השנים כדרך שאנו מברכין על ספירת העומר בתחלת הלילה. וכך היו אומרין בשמטה ראשונה בא"י אמ"ה אקב"ו על ספירת שני השמטה. היום כך וכך שנים בשמטה: אי נמי על ספירת שני היובל שהם שבוע אחת: וכשנכנסו בשנת השמיטה אומר היום שבע שנים ביובל שהן שבוע אחד. וכשנכנסו בשמינית אומרים היום שמונה שנים ביובל שהם שבוע אחד ושנה אחת: וכשנכנסו בשנת השמטה השניה אומרים היום ארבע עשרה שנים ביובל שהן שני שבועות: וכך הוא מונה עד שיכלה היובל ומשם ואילך מתחיל מן היובל השני ומניח הראשון וכולהו איתנהו בשמעתא דהכא שצריך בית דין לספור שני השבוע ושני היובל והשמיטין:
(א) <b>מנין </b>עשה שביעית אעפ"י שאין יובל פי' היכא שגלו עשרת השבטים שבטל היובל אבל שביעית לא בטלה משבט יהודה ובנימין: ומנין עשה יובל אעפ"י שאין שביעית כגון אם חזרו עשרת השבטים למקומן בסוף השמיטין שאעפ"י שלא מנו השמיטים עושין שנת היובל ומשלימין אותו עם בני יהודה ובנימין. ואי קשיא לך הא דאמרינן בערכין [יב:] לדעת ר' יהודה הנך דאגלינהו סנחרב עד דאתא ירמיה ואהדרינהו לא קא חשבינן להו והכא קאמר דחשיב להו ומשלים עליהו ליובל התם לא קאי מילתא בהכי ודחיתא בעלמא היא. ואין תרועת ראש השנה דוחה שבת בכל ארצכם אלא בב"ד בלבד פי' תקנת רבן יוחנן בן זכאי היתה שהתקין משחרב בית המקדש שיהו תוקעין בכל יום [במקום] שיש שם ב"ד כדאיתא בר"ה:
<h4>פרק ב</h4>
(א) <b>וקדשתם </b>את שנת החמשים שנה מה ת"ל פי' שנה קרא יתירא קאמר ורבי יוחנן בן ברוקא קתני לה לכלה והכי איתא בר"ה:
(א) <b>יושביה </b>ולא בזמן שגלו מתוכה שאם התחילו ביובל וגלו באמצע יובל אין משלימין אותו: היו עליה אבל היו מעורבבין שבט יהודה ובנימין יכול יהא היובל נוהג ת"ל יושביה כלומר בזמן שהם מיושבין עליה. וקשיא לי הא דנפקא לן לעיל משדך וכרמך שאין מונין שביעית עד שיהא כל אחד ואחד מכיר שדהו וכרמו ואם שביעית אין כאן יובל אין כאן. וי"ל דלא כר' יהודה אצטריך דאע"ג דאמר ר' יהודה לעיל עשה יובל אע"פי שאין שביעית סד"א אם היו מעורבבין שבט יהודה ובנימין עד חצי היובל ובסוף היובל נתיישבו יעשו היובל אעפ"י שלא מנו שבע שמיטין לכך אמר יושביה כלומר שאין עושין שנת היובל אלא א"כ היו מיושבין כל שנות היובל. וכי אמר ר' יהודה לעיל עשה יובל אעפ"י שאין שביעית כגון שגלו מקצתן וחזרו שהרי שביעית לא בטלה מן הארץ כדפרשית לעיל. ויש מפרשי' להך מלתא דהכא דכי אתא למעוטי דאפילו היו מיושבין בשבע שמיטין ובשנת היובל נתערבבו שאין עושים אותה שנת יובל ולא נהירא: לכל יושביה נמצאת אומר כיון שגלו וכו' כלומר אע"פ שלא היו יושבי הארץ המיוחדת מעכבין את היובלות:
(א) <b>יובל </b>אעפ"י שלא שמטו פי' אעפ"י שלא שמטו קרקעית לבעליהן כגון דורו של יהויקים ודורו של צדקיהו שהיו רשעים אעפ"י כן הכשרים שבהם נוהגין בו קדושת יובל לזריעה ולקצירה ולכל קדושת הארץ. יכול אעפ"י שלא תקעו בשופר ת"ל היא. ומפר' בראש השנ' [ט:] טעמייהו במאי פליגי ר' יהודה ור' יוסי דר' יוסי כדקא מפרש טעמיה. ור' יהודה סבר מקרא נדרש לפניו ולא לאחריו ולא לפני פניו דכתי' תעבירו שופר בכל ארצכ'. וקדשתם את שנת החמשים שנה וקראתם דרור וכו' הרי תקיעת שופר ושילוח עבדים לפני הזכרת היובל ולפני פניו וכתי' בתריה ושבתם איש אל אחוזתו וגו' דהיינו שמטת קרקעות. ומיעוטא דהוא נדרש לשלוח עבדים שהוא סמוך לו לפניו ומשום הכי מעכב אבל לא לשמטת קרקעות שהוא לאחריו ולא לתקיעת שופר שהוא לפני פניו. וקשי' לי מאי חזי ר' יהודה דשדי מיעוט' דהוא לשלפניו בלחוד וריבוייא דיובל שדי אלפני פניו ואלאחריו והיכי אמרי' לרבי יהודה דקסב' מקרא נדרש לפניו ותו לא והרי רבויי' דיובל קא דריש אכולהו. ואיכא למימר דיובל לא משמע רבוייא אלא אסמכתא בעלמא הוא רבוייא אבל היא משמע מיעוטא ומדמיעוט' הוא לא דרשינן ליה אלא אלפניו בלחוד ממילא אסמכתא דרבוייא קאי אשארא. והאי דקאמר ר' יוסי וכי מאחר שמקרא אחד מרבה לאו רבוייא ממש קאמר אלא אסמכתא בעלמא. וקשיא לי מאי דקא מקשה בגמ' דר"ה לרבנן דאמרי שלשתן מעכבין והכתיב יובל. ומתרץ לאתויי בחיצה לארץ דאלמא יובל רבויא משמע: שאפשר לעולם בלא שלוח עבדים פי' איפשר שלא יקנו עבד עברי ואם לא יקנו עבד נאמר שיבטל היובל. ור' יהודה נמי היכא דליכא עבד עברי בישראל לא נאמר דניבטיל יובל אלא ה"ק ר' יוסי כיון דעבד עברי איפשר דלא הוי ושופר אי אפשר שלא ימצא דינא הוא דלישרי עיכובא אתקיעת שופר:
(א) <b>ושבתם </b>איש אל אחוזתו אמר רבי אליעזר ב"י במי הוא מדבר אם בנמכר לשש הרי אמור ואם בנמכר שנה או שתים לפני היובל הרי אמור הא אינו מדבר אלא בנרצע שנה או שתים וכו' כך היא הגירס' בכאן והיא מחולפת מן הגירס' השנויה במס' קדושין [ח.]. וכך היא שנויה שם במי הוא מדבר אם במוכר עצמו הרי אמור. ואם במכרוהו ב"ד הרי אמור הא אינו מדבר אלא בנרצע שנה או שתים וכו'. וזו הגירסא כבר פירשתיה במס' קדושין כי על שני מקראות האמורים בפרשת וכי ימוך אחיך עמך ונמכר לך. הוא אמור הכתוב בה עד שנת היובל יעבוד עמך. וכתיב בתריה ושב אל משפחתו ואל אחוזת אבותיו. הרי כאן שתי חזרות ביובל האחד במוכר עצמו שיצא ביובל והאחרת במכרוהו ב"ד ולא נרצע שיצא ביובל והאי ושבתם איש אל אחוזתו דהכא בנרצע שתים ושלש שנים בפני היובל וכי'. אי נמי י"ל לאותה גירס' אם במוכר עצמו שיצא ביובל הרי אמור בהאי עניינא גופיה דהא כתיב וקראתם דרור בארץ לכל יושביה אם במכרוהו ב"ד שיצא ביובל הרי כבר אמור ושב אל משפחתו וכו' ולא נהירא דא"כ הוה ליה לאוקומי לההוא במוכר עצמו כדכתיב בריש עניינא וכי ימוך. והאי וקראתם דרור במכרוהו ב"ד. אבל הגירס' שבכאן אינה על זה הענין כי אותם שני מקראות עד שנת היובל יעבוד עמך. ושב אל משפחתו וכו' תרוייהו חד עניינא חשוב להו ובנמכר שנה או שנתים לפני היובל והאי נמכר עצמו קאמר כדכתיב בריש עניינא וכי ימוך אחיך וגו' וקא מתמה הכי אם בנמכור לשש פי' שמכרוהו ב"ד לשש שיצא לסוף שש ולא על יובל קא מיירי הרי אמור בפרשת ואלה המשפטים כי תקנה עבד עברי שש שנים יעבוד. ואלו הכא ודאי לאו על יציאת שש קא מיירי אלא על יציאת יובל. אם בנמכר מעצמו שנה או שנתים לפני היובל הרי אמור דכתי' ושב אל משפחתו כדאיתא לקמן בפרשת כי ימוך הא אינו מדבר אלא בנרצע שנה או שתים לפני היובל שהיובל מוציאו פי' ואע"פי שלא עבד שש לאחר הרציע'. ואע"פי ששנה באיסור שנמכר ונרצע ועבר על כי לי בני ישראל עבדים ולא עבדים לעבדים אפי' הכי לא קנסינן ליה ויצא ביובל. והשתא להך גירסא מוכר עצמו שנה או שתים לפני היובל או מכרוהו ב"ד שנה או שתים לפני היובל מחד קרא נפקי. ושמא נישנית זו הגירסא לדעת מאן דיליף שכר שכיר. ואותה גירס' לדעת תנא אחר ובמסכת קדושין מפרש דאצטריך למימר ושבתם ואצטריך למימר ועבדו לעולם: וכן הוא אומר בגולה דכתיב ביה ישוב אל ארץ אחוזתו. ואי קשיא לך והיכי דרשינן האי קרא בעבד עברי והא בשמטת קרקעות קא מיירי ושלוח עבדים מקרא דלעיל נפקא לן דכתיב וקראתם דרור בארץ וכו'. אין ודאי הכי הוא ושבתם איש אל אחוזתו בשמיטת קרקעות קא מיירי אבל סיפיה דקרא קא דריש ואיש אל משפחתו תשובו דהא ודאי בשלוח עבדים הוא. מיהו קשה לי וקראתם דרור בארץ למאי אתא. ואיכא למימר דלמדרש ביה לכל יושביה בזמן שכל יושביה עליה הוא דכתביה: תשובו לרבות האשה פי' על שמטת קרקעות קאי שאם מכרה האשה קרקע שלה שמחזירין לה ביובל אבל שלוח עבדים לא קאמר שהרי האשה אינה נמכרת בב"ד ולא נרצעת. ואמרינן בקדושין על זה הפסוק איזהו דבר שנוהג באיש ואינו נוהג באשה הוי אומר זו רציעה אלא ודאי טל כרחך אשמטת קרקעות קאי:
<h4>פרק ג</h4>
(א) <b>אוכלין </b>ברגילה עד שיכלו סנדיות וכו' שני מיני ירקות הן. והרגילה היא כלה ראשונה וסנדיות כלות אחרונות לכל ירקות. ופלוגתייהו דר' אליעזר ור' יהושע מפרש לה בירושלמי דר' אליעזר סבר אותו המין נותן טעם לשאר המינין. וכיון שכלה מינו מן השדה הוה ליה כאיסור שנתערב בתוך היתר שאם נתן בו טעם אסרו ור' יהושע סבר אף המין האחרון נותן טעם בראשון כלומר אדרבה כיון שהמין האחרון הוא נותן טעם במין שכלה ראשון נעשה כולו היתר שהרי אם היה המין הראשון כרישין והמין האחרון כרוב וקבלה הכרישין טעם מן הכרוב והרי הכרוב לא כלה מינו מן השדה כי הטעם הוא עיקר הירק וכיון שנמצא כטעמו של זה המין עדיין כיוצא בו בשדה גם זה מותר. ומשום הכי אמר ר' יהושע אוכל והולך עד שיכלה אחרון שבה. אבל היכא שנתערבו פירות שביעית לאחר איסורן בנותן טעם כשאר איסורין שבתורה דבכי האי גוונא לא פליג ר' יהושע:
(א) <b>תשובו </b>איש אל אחוזתו לרבות המוכר שדהו ועמד בנו וגאלה שתחזור לאביו פי' לפי שנאמר בכתוב וכי ימוך אחיך ומכר מאחוזתו וכו' ולא למדנו אם תצא מיד הגואל הזה לעולם לכך אמר כאן בשנת היובל תשובו וכו':
<h4>פרשה ג</h4>
(א) <b>אל </b>תונו איש את אחיו וכו' כל הדא הלכתא בפ' הזהב:
(א) <b>אין </b>לי אלא תגר לתגר פירו' דהא כתיב איש אל אחיו דמשמע אחיו הוא בתגרות וקראי בתגרי משמע דכתיב וכי תמכרו ממכר לעמיתך או קנה משמע אחיו הוא בתגרות במי שדרכו למכור ולקנות קא מיירי אבל תגר להדיוט או הדיוט לתגר ואפי' הדיוט להדיוט אנו צריכין אעפ"י שהוא אחיו בהדיוטות מנין שיש בהם דין אונאה כדפרשי' וכו'. הדיוט לתגר אין לו אונאה משום דידע וקא מחיל:
(א) <b>אחר </b>היובל סמוך ליובל מופלג מן היובל מנין פי' שיוכל אדם לקנות שדהו מחבירו שהרי לא אמר הכתוב תקנה מאת עמיתך אלא אחר היובל שהוא סמוך ליובל ת"ל לפי רוב השנים וכו' מקרא זה בא ללמדנו לפי דרכו שיוכל אדם למכור את שדהו סמוך ליובל או מופלג אבל עיקרו לא בא אלא להזהיר את הקונה שיזהר במקחו שלא ירבה לו בדמיו אם הוא סמוך לפני היובל ובא להודיע כי השדה תחזור לבעליה ביובל. מיהו אם ריבה לו בדמיו או מיעט אין לו אונאה שהרי אמרנו אין אונא' לקרקעות: במספר שני תבואות ימכר לך [לא] שנת שדפון וכו' פי' שאינה עולה למנין שתי שנים שאמרנו שאינו מותר לגאול בפחות משתי שנים של תבואה. פעמים שאתה אוכל ממנה שלש תבואות בשתי שנים פי' בחרפי ואפילי אם מכרה לו בר"ח סיון והיו תבואות אפילות ולא נקצרו באותו זמן ובסוף שנה שניה לפני סיון היו חרפי. והיו ראוין ליקצור קוצרה ומחזירה לו על ידי גאולת דמים דהא כתיב תבואות הוא מוכר לך רבה אצלו תבואות:
<h4>פרק ד</h4>
(א) <b>ר' </b>יהודה אומר אף לא יתלה עיניו על מקחו ויאמר לו בכמה חפץ זה והוא אינו רוצה ליקח מפני שגונב דעתו שהוא סבור שיש בדעתו לקנותו והוא אינו אלא מתלוצץ בו והרי הוא כסך שמן מפך ריקן מפני שהוא גונב דעת חבירו שזה סבור שמכבדו ואינו אלא מתלוצץ בו ובתוספת' מפר' מפני שמשביח דעתו של מוכר. ודומה שבא על הפי' הזה שפירשנו שמשביח את דעתו על דבר חנם וליצנות וגניבות דעת:
(א) <b>שיהא </b>אדם אוכל הרבה ושבע כלומר יהיו לכם פירות הרבה ותוכלו לאכל מהן הרבה עד שתשבעו. אף היא אינה סימן ברכה שלא ישבע אדם עד שיאכל: ולא אכילה גסה פי' אכילה גסה אינה לשבע אלא פשטידי"ו בלע"ז: וישבתם לבטח עליה לא מפחדים עליה ולא גולים קשיא לי הא דרשינן ליה לעיל ולמה לי למכתב זימנא אחריתי. ואיכא למימר דקמאי אבטחינהו שלא יגלו ממנה לחוצה לה. ובתרא אבטחינהו דאפי' ממקום למקום לא יגלו בתוכה לא מפני פחד ולא מפני בצורת. ויש מפרשי' בהך בתרא דהכי קאמר עליה אתם יושבים לבטח אבל משתגלו לא תשבו בטח:
(א) <b>וצויתי </b>את ברכתי לכם בשנה הששית אין לי בששית וכו' ת"ל בשנה הששית בשנה קרא יתירא הוא לומר שבכל שנה תהיה ברכה שיספיקו פירותיה משנה לחברתה. (וזרעתם) אלא שבששית צריכה ברכה יתירה שתספיק לשלש שנים כדכתיב ועשת את התבואה לשלש השנים לששית פי' למקצת הששית מן הפסח שהוא זמן קצירה ואילך ולמוצאי שביעית עד הפסח שיקצורו נמצאו הללו שלש שנים אינם אלא שתים חצי הששית ושביעית וחצי שמינית. ד"א לשלש השנים לשביעית וליובל ולמוצאי יובל הרי אלו שתי שנים ומחצה שביעית ויובל הסמוך לה וחצי מוצאי יובל והכל לפי צורך הזמן אבל הששית כולה משל חמשית היא נזונת כדאמרן שהן מספיקות משנה לחברתה:
(א) <b>וזרעתם </b>את השנה השמינית זו שמינית שלאחר שמיטה ובא עכשיו להוסיף על הברכ' שאמר למעלה שיאכל מן התבואה של ששית שביעית ושמינית שהיא מוצאי שביעית ושמא לא תספיק לו אלא לאכילה אבל לא לזרוע ממנה לכך נאמר וזרעתם את השנה השמינית כלומר תספיק לכם לאכילה ולזריעה של שמינית. כשהוא אומר את השנה זו תשיעית שלאחר שמטה ברכה זו צריכה להיות בסוף שמטה אחרונה שביובל שאינם יכולים לזרוע עד התשיעית שהיא מוצאי יובל. ואכלתם מן התבואה ישן ולא סרמגטון פי' בלא רקבון שלא תטלנה רקיבות כשהייתה דהא כתיב ואכלתם ממנה. עד התשיעית עד התשיעית שלאחר שמינית שאחר שמטה פירוש גם זה המקרא בא להוסיף עוד על הברכה הראשונה שאמר למעלה שתספיק תבואה של ששית לששית ולשביעית ולמוצאי שביעית פי' דהיינו שמינית. ועוד בא להם ברכה שתספיק להם גם לתשיעית עד ועד בכלל והצורך מפני שיזרעו מן החדש' בתשיעית שאם תקצר נפשם בה. כשהוא אומר עד השנה התשיעית זו עשירית שאחר תשיעית שאחר יובל שאחר שמטה דהיינו בסוף שמטה אחרונה שביובל עד ועד בכלל ומפני הצורך שפירשנו שהן צריכין לזרוע בעשירית מתבואת התשיעית עד בא תבואתה תאכלו ישן שהיא י"א לזית פי' אעשירית קאי כלומר עד בא תבואת העשירית תאכלו ישן וזית שנחבט בעשירית אינו נגמר עד אחד עשר וברכה זו אינה מן הצורך אלא כל ברכותיה של עשירית שוות לזרעי' ולכל פירות האילן כמו שימצאו זרעים של ששית זרעים של עשירית כך ימצאו כל פירות האילן של ששית פירות של עשירית וכל פירות של עשירית אינן נגמרין עד אחת עשר והיינו לזית:
(א) <b>אתם </b>עמדי דיו לעבד שיהא כרבו כשהיא שלי הרי היא שלכם פירוש הבטיחם אם יגלו ממנה הוא יצא עמהם. והא דקאמר כשהיא וכו' תיקון מלה הוא היה לו לומר כשהיא שלכם הרי שלי:
(א) <b>ובכל </b>ארץ אחוזתכם גאולה תתנו יכול בעבדים וכו' שיוכל המוכר לגאול ממכרו מיד הקונה לשתי שנים כדרך שגואל בשדה אחוזה ת"ל וכו' לרבות בתים ועבד עברי במס' קדושין [כא.] מפ' לה וכו' כדאיתא התם:
<h4>פרק ה</h4>
(א) <b>מנין </b>שאין אדם רשאי למכור שדהו ולהביא אפונדתו וליקח לו בית וליקח לו בהמה וכלים אלא אם כן העני ואין לו במה יחיה: ת"ל כי ימוך. והאי בהמה דקתני היא בהמה לרכוב עליה קאמר דומיא דכלים ובית שהם להנאת עצמו אבל שוורים לחרוש בהן מותר מההוא מעשה דגיטין פ' הניזקין [נב.]: אם לגבוה אין אדם רשאי להחרים כל נכסיו פי' דכתיב אך כל חרם אשר יחרים איש לה' מאדם ובהמה ומשדה אחוזתו ודרשינן התם מאדם ולא כל אדם וכו' יכול אם החרים את כולן יהו מוחרמין ת"ל אך: ואם לגבוה אפילו דעבד נמי לאו כלום הוא ק"ו להדיוט שאם בזבז ומכר לא עשה כלום. ויש מפרשי' שאם בזבז ומכר להדיוט מה שעשה עשוי שהרי לא מעט בו הכתוב כדרך שמיעט בהקדשות. וא"ת ק"ו איכא למיפרך מה להקדשות שכן אינן חוזרין אצלו ביובל אלא אורח ארעא קמ"ל שלא יהא אדם מפקיר נכסיו אפי' לצדקה ויהא מצמצם למזונותיו ק"ו מהקדש ואגב גררא איירי בה הכא לפי שהמוכר שדהו למזונות ענין בזבוז והפקר מזונות הוא. והכי מוצא מילתא במס' חולין [פד.] דלענין צמצום מזונותיו קאמר דשמעי' ליה לר' אלעזר בן עזריה מילתא כי האי גוונא כדאיתא התם:
(א) <b>וחשב </b>את שני ממכרו שנים הוא מחשב ואינו מחשב חדשים ומנין אם רצה לעשות עמו חדשים שנה שיעשה ת"ל וחשב מכל מקום פירוש בא לומר הכתוב שיד המוכר על העליונה שאם מכרה לו חמש שנים לפני היובל ואכלה שתי שנים ומחצה ובא הגואל לפדותה אינו נותן לו אלא דמי השתי שנים שנשארו שלימות עד היובל אבל אותם ששה חדשים היתרים לא יחשב ולא יתן לו בשבילם יותר. ואם יש מקום שיהיה לו הנאה למוכר אם יחשב החדשים ויצרף אותם לחשבון שנה הרשות בידו לחשוב ולצרף כגון אם מכרה לו בחצי השנה בפרס הפסח ואכלה שתי שנים מקוטעות חצי הראשונה וחצי האחרונה ואמצעית שלימה יחשוב המוכר החדשים הראשונים והאחרונים ויעשה אותם שנה והרי אכלה שתי שנים ואם רצה לגאול את שדהו הרשות בידו. ואילו לא חשבנו חדשים המפוזרים לשנה לא היה מותר לגאול בפחות משתי שנים: והשיב את העודף לאיש אשר מכר לו. מנין אתה אומר מכרה לראשון במנה ומכר הראשון לשני במאתים וכו' ת"ל אשר מכר לו. מכרה לראשון במאתים וכו' תלמוד לומר לאיש לאיש שבתוכה דברי ר' ר' דוסתאי בן יהודה אומר מכרה לו במנה והשביחה ועמדה על מאתים מנין שאיני מחשב אלא במנה ת"ל והשיב את העודף העודף שבידו כלומר מה שנשתייר בידו מן הדמים שלקח ממנו אבל לא מה שנשתייר בדמי הקרקע שאם מכרה לו חמש שנים קודם היובל במאה דנרין הרי כ' דינרין לשנה וכיון שלקחה זה השביחה ועמדה על מאתים הרי ארבעים דינרין לשנה אכלה ג' שנים ובא המוכר לפדותה אם היינו מחשבין בקרקע כמה שהוא שוה עתה היה נותן לו שמונים דינרין לב' שנים לפי חשבון שמכרו ואם הכסיפה ביד הקונה מחשב עמו לפי מה שהיא שוה עכשיו והיינו העודף שנשתייר בקרקע כלומר מה ששוה קרקעו עכשיו בין לר' בין לר' דוסתאי לא משמע קראי לקולא למוכר אלא האי דקא דרשינן להו לקולא למוכר משום דילפינן גאולה גאולה מעבד עברי דהתם בהדיא כתיב דלקולא אזלינן גבי עבד כדכתיב ואם עוד רבות בשנים. ואם מעט נשאר בשנים וכו' כדאיתא בערכין [ל.] ובקידושין [כ:]. ובערכין פריך מאי איכא בין לר' לר' דוסתאי דתרויהו בהשביחה והכסיפה לקולא למוכר אזלי ומה לי באדם אחד מה לי בשני בני אדם. ומשני איכא בינייהו דאייקור וזול ואייקור פי' שמכרה לראשון במאתים דהיינו אייקר והכסיפה ומכרה ראשון לשני במנה והשביחה ביד השני ועמדה על מאתים לר' דקא מפליג בגברי הרי האיש שבתוכה קנה אותה במנה ואע"ג דהשביחה בידו הרי הוא כלוקח ראשון שאילו מכרה ללוקח ראשון במנה והשביחה בידו במאתים לא היה מחשב אלא בדמים שמכרה לו דרחמנא אזיל גבי מוכר הם הכי חזינן ללוקח שני כאילו לקחה מיד הבעלים ועמו הוא מחשב משעת הזול שלקחה ולא משעת היוקר שהוא עכשיו אבל לר' דוסתאי דלא דריש לאיש ולא מפליג בגברי אלא בעודף שבידו או בעודף שבקרקע הכא ליכא לאפלוגי מידי דעודף שבידו או בעודף שבקרקע שוים הן הילכך מחשב בהדיה מאתים: ושב אל אחוזתו בבעל אחוזה דברתי ולא במוכר למוכר פי' ולא בשני מוכרים שיחזור למוכר האמצעי אלא למוכר הראשון יחזור שהוא בעל אחוזה:
(א) <b>ואם </b>לא מצאה ידו די השיב לו מה ת"ל פי' דהא כתיב עליה והשיגה ידו ומצא כדי גאולתו ודרשי' ליה ידו יד עצמו שלא ילוה ויגאול. ומצא שלא ימכור ברחוק וכו' כדי גאולתו שלא יגאל לחצאין: וא"כ למה ליה למכתב זמנא אחרינא הוה ליה למכתב ואם לא והיה ממכרו ביד הקונה אותו. אלא אם אינו ענין לבעל השדה תנהו ענין לגואל שיגאל בסדר הזה אם לא מצא שלא ימכור ברחוק וכו' ידו שלא ילוה די השיב שאינו גואל לחצאין:
(א) <b>עד </b>שנת היובל שלא יכנס היובל כלום כלומר עד שנת ביובל ולא היובל בכלל לומר שהיובל מוציא בתחלתו שאלו לא היה מוציא עד סופו הרי היה ממכרו ביד הקונה אותו כל שנת היובל והתורה אמרה עד שנת היובל ולא עד בכלל: והא מילתא מוקים לה בערכין [כח:] כר' ישמעאל בר' יוחנן בן ברוקה דאמר מראש השנה חייל יובל. נמצאת אומר שדות וכספים משמיטין ביובל שהיובל מוציא בתחלתו פי' אע"פ שאמר למעלה שהשביעית משמטת כספים והיובל משמט שדות מ"מ שניהם נשמטין ביום אחד ובשעה אחת בערב היובל שהוא סוף שביעית. בסוף שעה אחרונה סמוך לחשכה הכספים נשמטין בשביל השביעית והשדות נשמטין בשביל היובל שהרי אמרנו שלא יכנס ליובל כלום: ויצא ביובל אעפ"י שהקדישו הלוקח: ושב לאחוזתו לרבות האשה פי' לכל מה שאמור בענין לגאולת קרובים ולכל הדינין שאמר לא יגאל וכו' ואע"פי שהקדישו הלוקח לומר שכל דיני האשה שוין לאיש:
<h4>פרשה ד</h4>
(א) <b>כגון </b>(הצטורא המונה והצפרי) [קצרה הישנה של צפורי] וקרא של גוש חלב כלו' אלו היו ערי מוקפות חומה מימות יהושע בן נון. וגמלא בגליל וגדור בעבר הירדן. וחדיד ואונו וירושלם ביהודה מפ' בערכין [לב.] גמלא שבגליל לאפוקי שאר ארצות. גדוד בעבר הירדן לאפוקי שאר ארצות דהנהו שאר ארצות לא היו מוקפות חומה מימות יהושע בן נון ואותם שהיו בארץ בנימין ולא הוקפו מהיכן הם לפי שלא היו כמותם יש כשמותם בשאר ארצות. וירושלם ביהודה היינו טעמא דאצטריך ליה לפרושי שמותייהו דתרי ירושלם הוה והכי איתא בערכין. אי נמי משום דתנינן בעזרא בני גזם עולי גולה בנאוה והקיפוה חומה. לפיכך הוצרכו לומר ירושלם ביהודה מוקפת חומה מימות יהושוע בן נון היתה. וא"ת והלא עולי גולה בנאוה והקיפוה לא לגמרי אלא פרוצה היתה והשלימוה וחזקו את החומה ובנאוה יותר גבוהה והיינו דכתיב בעזרא בנו וחזקו ר"ל הגביהו אותם שבנו מצאוה פרוצה לגמרי עד הקרקע. ואותן שחזקו לא מצאוה פרוצה לגמרי אלא חומה נופלת וחזקוה והגביהוה: ונ"ל כי כל היסודות היו קיימות שלא מצינו בנין יסוד. אמר ר' ישמעאל למה בנו את אלו אלא שכבשום כשעלו מן הגולה. ומפרש בערכין מצאום וקדשום פי' מצאום בחומתן וקדשום מיד אבל הראשונות בטלו משבטלה הארץ כלומר ערים מוקפות חומה הרבה היו בארץ אלא שבטלו קדושתן משבטלה הארץ פי' משחרבה. וגם אלו כשבנאום היו צריכות לקדש כמו שאמרנו ולא בנאום אלא מפני שמצאום בנויות בחומתן. קסבר קדושה ראשונה לא קדשה לעתיד לבא:
(א) <b>ימים </b>תהיה גאולתו ר' אומר אומר אני אין ימים פחות משנים פי' משני ימים כלומר שעד שני ימים יש לו רשות לגאול על שנתו: ואני מצאתי פי' אחר נכון שאין היכול לגאלו ביום שמכרו לו עד שיעמוד שני ימים ביד הלוקח. וכן מוכיח בפ' בתר' בערכין [לא.] דקתני התם המוכר בית בבתי ערי חומה הרי זה גואל מיד וגואל כל שנים עשר חדש ואמרי' בגמ' מתני' דלא כר' משמע אליבא דר' אין גואל מיד:
(א) <b>בני </b>שנה לראשון ולא בני שנה לאחרון דכתיב עד מלאת לו שאם מלאה שנה משעת מכירתו של מוכר עד עכשיו כבר הלכה לה מן המוכר הראשון ופליגי בערכין [לא.] למי הבית חלוט ללוקח ראשון או ללוקח שני ר' אלעזר אמר ללוקח שני הוא נחלט ומהאי טעמא דאמרי' מה מכר ראשון לשני כל זכות שתבא לידו:
(א) <b>וקם </b>הבית אין לי אלא בית בתי בדים וכו' ת"ל אשר בעיר יכול אף השדות ת"ל בית דברי ר' יהודה. ר' יוסי אומר אין אלא בית בתי בדים והשדות מנין ת"ל אשר בעיר. וקא פריך בערכין [לב:] לר' מאיר בית למעוטי מאי ומתרץ חולסית ומצולה איכא בינייהו פי' הנך שדות דפליגי בהו ר' מאיר ור' יהודה לאו שדה זרע נינהו דהנהו דברי הכל לאו כבית נינהו ובית משמע למעוטי הנהו שדות אלא אשדה חולסים ומצולה פליגי פי' שדה שחופרין בו ומוציאין ממנו חול ושדה שיש בה מצולות מים ודגים גדלין בהם דר' מאיר מדמי להו לבתים מפני שיש בהן חפירות עמוקות. ור' יהודה מדמי להו לשאר שדות:
(א) <b>אשר </b>לא חומה אעפ"י שאין לו עכשיו אם היה לו וכו' פי' לא כתיב וקרי לו קסבר קדושה ראשונה קדשה לעתיד לבא:
(א) <b>לקונה </b>אותו לדורותיו לא יצא ביובל יצא הקדש שאין לו דורות פי' להדיוט בית נחלט שאינו יכול לגאלו מזה אחר שנת היובל ומיד הקדש יכול לפדותו אפי' אחר כמה שנים כל זמן שלא נגאל מן ההקדש אבל אם בא אחר וגאלו מן ההקדש נותנין לי מנה להדיוט כאילו קנאו מן הבעלים ואם לא גאלוהו הבעלים בתוך שנה הבית לבעלים חלוט לפודה מן ההקדש והכי איתא בערכין ומפיק טעמ' מדכתי' לקונה אותו משמע אפי' מידי הקדש לפי שנאמר שנים תקנה:
<h4>פרק ו</h4>
(א) <b>יכול </b>אף בלוים כן פי' בשדה אחוזה אינו מותר לגאול בפחות משתי שנים:
(א) <b>תקנה </b>אף לוי מלוי גואל פי' גואל לעולם: בשדה אחוזה גואל מיד וגואל לעולם וכן בבתי ערי חומה וכן בהקדש אם הקדיש שדהו ולא גאלו ומכרו גזבר לאחר ופגע בו היובל ביד הפודה אינו יוצא לכהנים ביובל אלא חוזר ללוי בלא דמים כדכתי' גאולת עולם תהיה ללוים כדדרשי' ליה לעיל גבי ישראל הם הכי לוי הבא לגאול מיד לוי חברו כך הוא דינו. פשוט של מקרא כך שאמר למעלה מזה גאולת עולם תהיה ללוים וסמיך ליה ואשר יגאל מן הלוים כלומר וכן דינו אם יגאל לוי מלוי: ומה שאמרת על לוי שהקדיש שדהו וגאלו אחר מיד הקדש כשיגיע יובל אז יחזור ללוי בלא דמים לא מצאתי אותו בפי' לא כאן ולא בערכין ולא עוד אלא שיש מקום לבעל הדין לחלוק כדכתי' גאולת עולם תהיה ללוים דעליה קא דריש להך דרשא וכיון דכתיב גאולת עולם היכי מצינן למימר דהדרא ביה בלא דמים ושמא נותן דמים ותחזור לו שדהו דהיינו גאולת עולם. אלא שלמדתי דבר זה מבתי החצרים לישראל שיש להם כח יפה אפי' לישראל בבתי ערי הלוים כדאמרינן לעיל. וקא חזינן בהו דאמרי בערכין על הדא מילתא דאמרינן לעיל הואיל ונתת להם כח יפה שבבתים וכח יפה שבשדות יכול לא יצא ביובל ת"ל וביובל יצא: וקא פריך עלה בגמ' דערכין מאי קאמר כלומר מפני שנתתי לו כח שבזה ושבזה הייתי אומר שלא יצא ביובל וכי היובל אינו כח יפה שבשדות: ומתרץ לא נצרכה אלא למקדיש בית בבתי החצרים וגאלו אחר מיד הקדש ופגע בו יובל בשנה שניה פי' בשנה שנית לגאולתו. דאי מדמת לה לבתי ערי חומה הא איחלט לה משנה ואילך. ואי לשדה אחוזה מדמת לה הא נפקא להו לכהנים ביובל הילכך האי נמי לא יצא לכהנים ביובל ת"ל ביובל יצא לומר שחוזר לבעלים ביובל: והא ודאי בלא דמים קאמר ומדחזינא בהא דהדרא למרה בלא דמים אפי' לישראל כ"ש ללוים ולא בא הכתוב להחמיר אלא להקל על הלוים יותר מישראל: והא דכתב רחמנא גאולת עולם לאיתויי הנך אחריני דבישראל אינו גואל ובלוים גואל ועוד לא מצינו חזרה ביובל שתהא צריכה דמים אלא לעולם יובל מחזיר בלא דמים:
(ב) <b>מן </b>הלוים ולא כל הלוים פרט לבן לוי נתין ולבן לוי ממזר פי' דהוה ליה למכתב ואשר יגאל הלוי אי נמי ואשר יגאלו הלוים ויצא וכו' ת"ל בית עיר אחוזה כלומר חד למעוטי עבדים וחד למעוטי שטרות וחד למעוטי מטלטלין: הנה זה המקרא לפי המדרש הזה נחלק לשנים כי אשר יגאל מן הלוים ויצא ממכר בית ועיר אחוזתו ביובל מילתא אחריתי קאמר כדמפרש ואזיל: ומצינו כיוצא בו באגדה דרבי אליעזר בנו של ר' יוסי הגלילי וקא קרי ליה להאי סדור שנחלק:
(א) <b>וחכמים </b>אומרי' אין דברים הללו אמורים אלא בערי הלוים ומפרש במס' ערכין [לג:] אבל עד שיהא לוי לא אמרי' כלומר דישראל שיורש את אבי אמו לוי הרי הוא גואל כסדר הזה שכיון שהוא יורשו עומד במקומו לכל דבר. ונראה דלדעת רבנן אפי' בן לוי נתין בן לוי ממזר גואל כסדר הזה דהאי ואשר יגאל מן הלוים אפי' מקצת לוים משמע להו. שהרי אף בן בתו ישראל דלאו לוי הוא כלל קא מרבה הואיל ובא משבט לוי כ"ש בן נוי נתין בן לוי ממזר דלוי פסיל הוא: היא אחוזתם להגיד מה גרם כלומר לכך הרבה להם גאולות שרצה המקום שיהיו עריהם אחוזת עולם:
(א) <b>מנין </b>שאין עושין שדה מגרש ולא מגרש שדה ולא מגרש עיר ולא עיר מגרש וכו' א"ר אלעזר בד"א בערי הלוים אבל בערי ישראל עושין שדה מגרש ולא מגרש שדה (שדה) [מגרש] עיר ולא עיר מגרש כדי שלא יחריבו את עריהם. ת"ל ושדה מגרש עריהם לא ימכר ומפ' בערכין [שם] מאי לא ימכר כלל והא כתיב גאולת עולם תהיה ללוים פי' גבי עיר ובית. מכלל דמזדבני והכא קאמרי' דלא שדה ולא מגרש ולא עיר לא ימכר. אלא מאי לא ימכר לא ישתנה כמו התמכר לעשות הרע וכו' הרי שהזהיר עליהם הכתוב שלא ישנו לא משדה למגרש ולא ממגרש לשדה ולא מעיר לשניהם ולא משניהם לעיר. לא ימכר מכר גזבר או לא ימכר מכר עולם ת"ל עולם: ס"א כי אחוזת עולם היא להם הא מה אני מקיים לא ימכר מכר גזבר פי' לא ימכר מכר גזבר שאם הקדיש בן לוי שדהו או מגרשו או עירו ולא גאלו אין רשאי הגזבר למכרו לאחר כדי שיצא לכהנים ביובל אלא לעולם תחזור ללוי כמו שאמרנו למעלה בבית ועיר שחוזרין אצלו ביובל בלא דמים כך דיניהם בשדה ומגרש. ויש מפרשים לא ימכר מכר גזבר שאינו רשאי הגזבר למכרו לאחר כלל אלא שתעמוד לפני ההקדש עד שיגאלנה בן לוי וזה יפה כח הוא ללוי מפני שאין אחר רשאי לירד לתוך שדהו ומזלזל בדמיו: ולזה הפירוש יבא דבר המקרא מתוקן שאמר למעלה גאולת עולם תהיה ללוים ודרשנו אותו אף למקדיש כי לעולם הוא גואל אפי' לאחר היובל: ומ"מ אינה חוזרת לו אלא בדמים ר"ל על ידי פדיון הרי כבר נאמר כי אחוזת עולם הוא להם. וכיון שהבטיחם המקום שתהא אחוזתם לעולם למדנו שהן חוזרין ביובל וגם יש להן פדיון ואינם נחלטין ללוקח הא למה נאמר לא ימכר מכר גזבר. ואי קשיא לך הא אפיקנה לדרשא דלעיל לא ימכר לא ישתנה. אם כן הוה ליה למימר לא ימכור או לא ימכרנו מאי לא (ימכרנו) [ימכר] משמע על ידי אחר ומאי ניהו גזבר:
<h4>פרשה ה</h4>
(א) <b>יכול </b>אפי' אם מפסידו לתרבות רעה פי' אם מטה ידו מפני תרבות רעה שיש בו שהוא שוכר הזונות ומשחק בקוביא ומפסיד ממונו:
(א) <b>אל </b>תקח מאתו נשך ותרבית ממנו אי אתה לוקח אבל אתה נעשה לו ערב. לפי פשטו של דבר כך הוא אומר אל תקח מאתו נשך ותרבית כדי ליתן בכיסך אבל אתה לוקח ממנו כדי ליתן לבעל חובו גוי כיצד שאם הכניסך בערבות אצל גוי שהלוה ברבית והגיע זמן לפרוע גוי. ובא ותובע אותך מן הערבות ואתה בא אצל הלוה ותוציא ממנו הקרן והרבית ותפרענו לגוי: וכבר הביאו זאת הברייתא בבבא מציעא [עא.] והעמידו אותה כשיקבל עליו לדון בדיני ישראל כלומר שלא יתבע הערב תחלה עד שיתבע הלוה ויגבה ממנו אם יש בידו לפורעו: ובשעת פרעון בא הגוי אצל הלוה ותבעו בדין ולא מצא מה לגבות ממנו והלך אצל הערב והוציא ממנו הקרן והרבית מותר הערב היה לגבות מן הלוה כל מה שפרע בשבילו בכל עת שימצא לו נכסים. אבל אם לא קבל עליו הגוי לדון בדיני ישראל כיון דגוי דיני' בתר ערבא אזיל אשתכח דגוי קא מוזיף לערב והערב מוזיף ללוה ברבית. הנה זה הענין יוצא לנו מפשטו של דבר. ויש עוד ענין אחר בערבות של גוי כגון שהלוה ישראל לגוי ברבית וישראל חברו נעשה לו ערב מן הכל יש דנין הענין לאיסור חמור יותר מן הראשון שאפי' קבל הגוי שהלוה לדון בדיני ישראל שלא ידחה המלוה אצל הערב אפי' הכי אסור שאם אין ביד הגוי מה יפרע לא יפרע מן הערב ישראל כי אם הקרן בלבד וגם אסור להעשות לו ערב מן הרבית כלל כי הערב גם הוא לוה שאם אין ביד הגוי לפרוע ילך אצל הערב והערב לא יצא מידי תורת לוה ומשועבד למלוה. ונמצא כי הוא משועבד לו עצמו לקרן ורבית. ויש דנין אותו להתר. יותר מן הראשון שאעפ"י שלא קבל הגוי הלוה לדון בדיני ישראל מותר לישראל ליעשות ערב בשבילו לישראל מה טעם כי הלוה הוא העיקר לשעבוד החוב ואם זה הערב התנה לו רבית בשבילו מה בכך אפילו משלו יתן לו הרבית מותר והרי זה כמי שאמר לחבירו הילך ד' זוזי ואוזפיה לפלניא וכל שכן שכל מה שיתן לו יוציא מן הגוי. וא"ת למה לא יהא הענין קל מן הראשון ויהא צריך שיקבל עליו הגוי לדון בדיני ישראל שלא ידחה את המלוה אצל הערב בשעת הפרעון אינו צריך מה טעם שלא אמרו יהי צריך לכך אלא בזמן שהגוי הוא המלוה וישראל לוה לערב שכל זמן שלא קבל הגוי המלוה לדון בדיני ישראל ילך לו תחלה אצל ישראל הערב להשמט ממנו ולדחותו אצל הלוה תחלה שכך דיניהם הילכך אף הערב נעשה לוה מן הגוי ונעשה מלוה לישראל אבל בזמן שהמלוה ישראל הוא שהלוה לגוי וישראל אחר נעשה לו ערב אין כח ביד ישראל המלוה לבא אצל ישראל הערב תחלה שהוא דוחה אותו אצל הלוה גוי ויאמר לו אין כחך יפה בזה הערבות יותר מערבות ישראל וילך אצל הלוה תחלה. וא"ת כשיבא אצל הגוי הלוה תחלה גם הוא ידחה אותו אצל הערב ישראל בדיניהם. אין כח ביד הלוה לדחות את המלוה מעליו בשביל הערב שאם הכניס עצמו בערבותיה מפני מה נפטר בחובו דיו לערב שיהיה כלוה ולא יותר ממנו. וכך דנין בכל יום כענין הזה הילכך מסתמא הרי הוא כמי שקבל עליו לדון בדיני ישראל. הרי לך שני עניינים הללו זה כנגד זה ואין בידי להכריע:
(א) <b>כספך </b>ולא כסף אחרים פי' לא כסף גוים כדתנן מלוה אדם מעותיו של גוים מדעת הנכרי אבל לא מדעת ישראל. ומפרש לה בבבא מציעא [עא:] שפיר:
<h4>פרק ז</h4>
(א) <b>ת"ל </b>עבד כלומר במקומות הרבה קורא אותו הכתוב עבד כי תקנה עבד עברי. ואם אמור יאמר העבד הילכך יש עליו לנהוג את עצמו כעבד לקרותך אדוני ולישב כנגדך אבל אתה לא תקרא לו עבדי אלא אחי בא ועשה לי כך וכך:
(א) <b>מה </b>שכיר ביומו תתן שכרו אף זה כן נראה לי דלענין הענקה קאמר. כי יצא מעמך ביום שישלים עבודתו אתה צריך ליתן לו הענקתו. ויש מפרשים על דמי ממכרו שאם לא נתן לו דמי ממכרו תחלה ושיהה אותו עד לאחר שהתחיל לעבדו בכל יום ויום עובר עליו בשכיר יום. ויש אומרים שאינו עובר עליו בשכיר יום. ויש אומרים שאינו עובר עד לאחר שש מפני שהוא אצלו בשכיר שש שנים. ותנן [ב"מ פ"ט מ"א] היה שכיר שבוע יצא ביום גובה כל היום יצא בלילה גובה כל הלילה וכל (הלילה)[היום]: ת"ל הוא ואשתו ובניו פי' הוקשו אשתו ובניו לו דכתיב הכא הוא ובניו עמו. ובסדר משפטים כתיב ויצאה אשתו עמו מה הוא לא נכנס לרשות רבו אלא מדעת רבו אף אשתו ובניו לא באו לרשותו אלא מדעת רבו שלא יתבייש:
<h4>פרשה ו</h4>
(א) <b>מה </b>אמה אין בה קידושין דכתיב האשה וילדיה תהיה לאדוניה:
(א) <b>וגם </b>מבני התושבים הגרים וכו' זהו אחד משאר אומות שבא להתגורר בארץ אין בו משום לא תחיה כל נשמה. ת"ל אשר הולידו בארצכם מפרש בקידושין [סז:] מן הנולדים בארצכם ולא מן הדרים בארצכם לאפוקי אחד מן הכנענים שבא על אחת מן האומות שהבן בכלל לא תחיה כל נשמה הוא מפני שאביו הוא בארץ ובנו הוא נדון אחריו:
(א) <b>אין </b>לך בהם אלא עבודה בלבד פי' שאינו רשאי להכותו ולצערו ולביישו כדאיתא במס' נדה [מז.] לעבודה נתתיו ולא לבושה. והרי אם הרגו נהרג עליו חוץ מיום או יומים ואילך. מיהו אם הכהו וחבל בו וביישו פטור מן התשלומין דתנן [ב"ק פ"ח מ"ה] החובל בעבד כנעני שלו פטור מכלום: רודה אתה בבן חורין בפרך פי' אם הוא שכירך:
<h4>פרק ח</h4>
(א) <b>או </b>לעקר זה הנמכר לעבודה זרה עצמה פי' מפני שהוא צריך לעקרה ולשרש אחריה נקראת עקר. בא ואמר לך הריני נמכר יכול יזקק לו ת"ל אחרי נמכר גאולה תהיה לו: נראה לי כי זה המדרש לדעת מי שאומר גאולת קרובים לשחרור ואם בא ואמר הריני רוצה למכור את עצמי לגוי אם לא תתנו לי כדי דמי והרי כשאמכר תפדוני על כרחכם ואהיה כבן חורין מכם ומה שתעשו לאחר מכירה עשו לי עכשיו ותנו לי כדי דמי יכול יהיו נזקקין לו קרובים ליתן לו כלום ת"ל אחרי נמכר וכו':
(א) <b>לרבות </b>כל הגאולות שיהיו כסדר הזה לקרוב קרוב קודם ואינו מחשב עם היורשים פי' שהנמכר לנוי אינו עובד לא את הבן ולא את האח:
(א) <b>בכסף </b>הוא נגאל ואינו נגאל בתבואה וכלים. מוקים לה בקידושין [ח.] בפחות משוה פרוטה והכי קאמר בכסף הוא נגאל דהיינו שוה פרוטה [אבל פחות משו"פ] אפי' הנך דמקרבא אהניתיהו לא: והא דאמרי' דאינו נגאל בפחות משוה פרוטה משום דעבד עברי קנוי לגוי למעשה ידיו הילכך אינו קונה עצמו מידו אלא בדמים דכיון דגוי לא קני לא מקנה אלא חוב על עצמו כדי לצאת מתחת ידו אינו יוצא אלא א"כ קונה את עצמו בפרוטה או בשוה פרוטה ואילו היה גבי ישראל כי האי גוונא הוה אמר ליה באנפי תרי זיל דבני ישראל בני מחילה נינהו אבל הגוי דאינו בר מחילה אין שום דבר נקנה מידו אלא בכסף: ובמס' קידושין [ח.] איתא להא מילתא בלישנא אחרינא. בכסף הוא נקנה ואינו נקנה בתבואה וכלים וכו' כדפרי' לעיל. והא לישנא ניחא טפי מההוא לישנא דהכא:
(א) <b>נמכר </b>לו במנה והשביח וכו' מפרש' בערכין [ל.] ובקידושין [כ.] שפיר:
<h4>פרק ט</h4>
(א) <b>ואם </b>לא יגאל באלה ויצא בשנת היובל ר' יוסי הגלילי אומר באלה לשחרור ובכל אדם לשעבוד ר' עקיבא אומר וכו' פי' באלה הם קרובים וקאמר רחמנא אם אינו נגאל בקרובים אלא בשאר כל אדם כדכתיב לעיל ונגאל ביד כל אדם ויצא ביובל כלומר יהא משועבד לגואל עד היובל אלמא גאולת כל אדם לשעבוד הוא לו. ור' עקיבא דאמר גאולת קרובים לשעבוד ושל כל אדם לשיחרור לאו מהכא נפיק ליה אלא מההוא דכתיב או דודו או בן דודו יגאלנו או השיגה ידו ונגאל הרי כאן שתי גאולות גאולת קרובים וגאולת כל אדם וכיון דמיעט רחמנא באלה מסתברא שדינן מיעוטא אשאר כל אדם דגאולתן לשחרור דאי אמרת גאולת קרובים לשיחרור הדר אזיל ומזבן נפשיה אבל בשאר כל אדם מימר אמר אי מזביננא נפשאי תו לא פרקי לי. ואי לאו באלה הוה אמינא כולהו לשיחרור דומיא דגאולת עצמו. והא דקאמר ר' עקיבא באלה לשעבוד לאו פשטיה דקרא קא מתרץ דבהכי לא מתרץ קרא אלא לישנא דר' יוסי הגלילי נקט איידי דקאמר איהו באלה לשיחרור אמר איהו נמי באלה לשעבוד. מיהו לאו על אלה דקרא קאמר דהא באלה דקרא שיחרור הוא מר מוקים ליה בקרובים ומר מוקים ליה בכל אדם:
(א) <b>יכול </b>יגלום עליו פי' יטעה אותו:
(א) <b>או </b>אינו אומר אלא בגוי שאינו תחת ידך שאינו יכול לאנסו ממנו אבל בגוי שהוא תחת יד ישראל ימשכנו ויצא בלא שום השבון שגזל הגוי אינו גזל. כשהוא אומר ויצא בשנת היובל וכו' הרי לדעת ר' שמעון כיון דהאי ויצא בשנת היובל מתחת יד גוי קאמר ולא מתחת יד הגואל מצי למימר דכולן לשחרור. ובאלה למעוטי שאינו יוצא בשש והכי איתא בקידושין [טז.]:
(א) <b>מה </b>פסל אם עשיתו פסלתו אף מצבה אם עשיתה פסלה: נראה לי מכאן שנו חכמים אבן שעשאה מתחלה לבימוס הרי זו אסורה. בימוס זהו מושב עבודה זרה וכן מצבה שמניחין עליה דורין לע"ז נקרא בימוס ובימוס אבן אחת היא ומזבח אבנים הרבה להקטיר עליו ואעפ"י שהבימוס אינו אלא מושב ע"ז דינו כדין ע"ז עצמה מה ע"ז עצמה נאסרת בעשייתה מיד כדתני [ע"א נא:] ע"ז של נכרי אסורה מיד אף הבימוס נאסר מיד שאין דינו כדין משמשין אלא כע"ז ובימוס היינו מצבה וקא דריש ליה מקרא במס' ע"ז דכתי' פסילי אלהיהם כיון שפסלו נעשה אלוה. והריני מקיש מצבה לפסל לענין לא תעשו. ופסל למצבה נמי לענין איסור בל תקימו דסמיך לא תקימו למצבה ולא תעשו לפסל: ולמ"ד ע"ז של ישראל אסורה מיד במס' ע"ז מארור האיש אשר יעשה פסל ומסכה תועבת ה' כיון שעשאו נעשה תועבה. לא תקימו זה המרקילוס אשר ע"ג הדרכים לכם קא דריש כלומר אפי' המרקוליס שאינו אלא מרגמת אבנים לא תקימו אותו משום דארחיה לשוי על פרשת דרכים משום הכי קאמר לא תקימו: רבן גמליאל אומר אלו החמנים שבראשי הגגות שהם עומדים שבמקום רואים ומשום הכי אמר קרא לכם: ע"כ פרשה
<h3>בחוקתי</h3>
<h4>פרשה א</h4>
(א) <b>אם </b>בחקותי מלמד שהמקום מתאוה שיהיו ישראל עמלים בתורה: יש מפרשים מדכתיב אם שהוא לשון בקשה כדכתיב אם נא מצאתי חן בעיניך. ויש מפרשים מדכתיב תלכו וכן הוא אומר לו עמי שומע לי ולו לשון בקשה היא כדכתיב הן לו יהי כדברך:
(א) <b>שתהא </b>שונה בפיך פי' הלכות שבת זכור את אשר עשה ה' אלהיך לפרעה ולמצרים. שתהא שונה בפיך הלכות נגעים זכרון עמלק שתהא שונה בפיך הלכות מגילה:
(א) <b>וכן </b>הוא אומר ונתתי את עריכם חרבה מעובר ושב. ומאי וכן כלומר מילתא יתירתה קאמר בהנך מה הנך דברי זכרון אף האי נמי אפי' מזכרון אדם יהיו חרבה וכן והשמותי את מקדשכם: אפי' הגדודיות פי' אפי' יסודות הבית יהיו שממה כדי שלא יהא לו זכר:
<h4>פרק א</h4>
(א) <b>ונתתי </b>גשמכם בעתם ברביעיות פי' ביום רביעי לשבת או אינו אלא בחמישי וששי שהן ערבי שבתות וכו' ויום רביעי לא ידענא מאי טעמא קרי ליה בעתו טפי מיום ראשון ושני ושלישי. ואפשר דרבותא קאמר דאפי' ברביעי הוי עתו ולאפוקי חמישי וששי מפני שמתבטל מהן מעונג שבת. הדר אמר בעתם בלילות כלומר זה יותר עתו לפי שאין אדם בטל ממלאכתו ובכל לילי שבוע קאמר: והדר אמר כי לילי שבתות הוא עתם יותר מכולם שהרי אף למחר אינו יום מלאכה. ומאן דאמר בלילי רביעיות ולילי שבתות דרך אחרת היא משום דשכיחי מזיקין והכא משתעי בההוא עניינא:
(א) <b>ומנין </b>שהארץ עתידה להיות נזרעת ועושה פירות בני יומן כלומר מנין שבדרך שעשתה בימי אדם הראשון שתעשה עכשיו כך דכתי' זכר עשה לנפלאותיו. ואומר תדשא הארץ דשא עשב מזריע זרע מלמד שבו ביום שהיא נזרעת וכו' וקאמר תדשא כלומר עתידה שתעשה כן בזמן אחר ואימתי כשיהיו ישראל עושין רצונו של מקום:
(א) <b>ואי </b>אתם יושבים לבטח חוצה לה פי' הדרים בחוצה לארץ אינם בכלל ברכה:
<h4>פרק ב</h4>
(א) <b>ר' </b>יהודה אומר מעבירן מן הארץ שלא ימצאו מזיקין בארץ כלל: ר' שמעון אומר משביתן שלא יזיקו כענין שנאמר וגר זאב עם כבש וגו':
(א) <b>מושיט </b>אצבעו לתוך גלגל עינו דכתיב ועל מאורת צפעוני. ומושיט אצבעו אל תוך פיו דכתיב על חור פתן ופיו זהו חורו וכן הוא אומר גמול ידו הדה זו היא ההורגת את הבריות פי' הדה קא דריש. תרגום הזאת הדה ר"ל מראה את המרה לבריות ואומר הדה היא דקטלא לברייתא:
<h4>פרק ג</h4>
(א) <b>עבדים </b>היו למלכים ולא עבדים לעבדים פי' שלא היו המצרים מושלים עליהם לעשות מלאכתם אלא לעבודת המלך ומרשות המלך. וקא דריש מדקאמר הכא מהיות להם עבדים ולא אמר מבית עבדים ומאי להם למלכתם ומאי מבית עבדים פי' מבית שהייתם בו עבדים: ובמכילתא מפיק לה מדכתיב ויפדך מבית עבדים מיד פרעה מלך מצרים הוי עבדים למלכים היו ולא עבדים לעבדים וכתיב נמי עבדים היינו לפרעה במצרים:
(א) <b>לקצץ </b>את הסמלונין נ"ל על אותם הכריכות שעושים לפרה שהיא חורשת ומשימין תחת העול כדי שלא ישחית העול את צוארה ומה שנקראו סמלונין על שם שהם עשויין מבלויי הסחבות ומשמלות בלות. ויש מפרשים על אותו החבל שקושרין בו עץ הדרבן בעול וגם לפעמים שנעשת משל בגד לפעמים משל עור:
(א) <b>קוממיות </b>מאתים אמה פי' הכי דריש קומה מאות הרי מאתים אמה. רבי יהודה אומר מאה דאתבנית היכל קא סמיך:
<h4>פרק ד</h4>
(א) <b>מלמד </b>שהוא נשחף פי' יבש. ומזה השורש הוא שחוף השנוי' במס' סוטה [כו.] שחוף מקנאין על ידו פי' אעפ"י שכל מוחו יבש ואינו מזריע:
(א) <b>אבל </b>בשעה שאעמוד מכם בכם פי' משומדים בשעת השמד והמסורות והם המגלים המטמוניות שלכם: ואין רודף אתכם מבלי כח כלומר לא יהיו צריכים לרדוף אחריהם אלא בנחת ילכו וישיגו אתכם מפני שאין כח בכם לרוץ ולהכנס כדכתיב וילכו בלא כח לפני רודף:
<h4>פרק ה</h4>
(א) <b>עד </b>שמעיד בהם תחלה דכתיב ואם עד אלה קרי ביה עֵד ולר' יהושע קרי ביה עוד: אתם עברתם לפני שבע עבירות בואו וקבלו שבע פורעניות פי' שבע עבירות לפי פשוטן של דברים הן הם שבע עבירות הכתובים בתחלת הפרשה ועל דרך שפירש אותן במדרש זה. אם לא תשמעו. ולא תעשו. ואם בחוקותי תמאסו. ומשפטי תגעל נפשכם. לבלתי עשות מצותי. להפרכם את בריתי וכו' הרי שבע. ופירשו רז"ל כל אחת זו למעלה מזו. מי שאינו שומע פי' שאינו עושה. ולבסוף מואס אפי' באחרים העושים. ולבסוף שמואס גם את תלמידי חכמים דהיינו ואת משפטי תגעל נפשכם לשון שנאה הוא. ולסוף שאינו מניח לאחרים שיעשו. ולסוף שמפר ברית בבשר פי' שאינו מוהל את בניו. ומושך בערלתו. ויש מפרשים שמפר ברית שהוא כופר בעיקר הרי שבעה עבירות ושבע פורעניות גם כן כתובים בפרשה הראשונה כתיב ושברתי את גאון עוזכם. שנית ונתתי את שמיכם כברזל. ואת ארצכם כנחושה. ותם לריק כחכם שנתפרש בעניינים הרבה. ולא תתן הארץ יבולה. ועץ השדה לא יתן פריו. הרי שתים וכך דרשו אותם במדרש זה ועץ הארץ שלא יהא חונט העץ פירותיו. ובשעה שהוא מוציא יהא מלקה פירותיו הרי כאן שתי קללות שלא יחניט פירותיו בשעת חנטת האילנות. ובשעת יציאת הפירות ישיר אותם האילן ודרשו זה מדכתיב לא יתן פריו משמע אפי' יוציא פרי לא יתן אותו לכם אלא שישיר אותו עד שלא יגמר הרי שבע פורעניות:
(א) <b>באחרונה </b>הוא אומר פי' בקללות שבמשנה תורה אף שבע פורעניות אחרות כולן בפרשה שנית ואע"פי שאין כולן מפורשות בפרשה זו הרי כולן מפורשות במקום אחר. ואלו הן שן חיה. ושן בהמה. עם חמת זוחלי עפר. ושכלה. והכריתה. והמעיטה. ונשמו דרכיכם. כך פירש הרב צרפתי ז"ל בפי' התורה על דרך המדרש הזה. ושבע פורעניות השלישית גם הם אמורים בפרשה שלישית והבאתי עליכם חרב. ונאספתם אל עריכם זהו מצור. ושלחתי דבר. אבל ונתתם ביד אויב אינו מן המנין כי מענין הדבר הם באים לידי כך כי הלכה אין מלינין את המת בירושלי' ויש מוציאין ונאספתם אל עריכם מן המנין כי הוא מפני פחד החרב ומכניסין תחתיו ונתתם ביד אויב כי קללה בפני עצמה היא לומר שלא יהא לכם כח להנצל מן האויב אפילו סמוך לחומת העיר הרי כאן שלש. בשברי לכם מטה לחם. ואפו עשר נשים לחמכם וכו' שהיא קללת חסרון עצים. והשיבו לחמכם במשקל שהיא קללת פת ניפולין ואכלתם ולא תשבעו. הרי שבע קללות. ועוד שבע פורעניות אחרות גם הם בפרשה רביעית. ואכלתם בשר בניכם. והשמדתי את במותיכם והיא קללת השמדת הגנות והבריכות והמגדלות שעליהם היו מקטירין לע"ז לשמש ולירח. אבל והכרתי חמניכם אינה קללה שהיא הכרתת הקוסמים והמנחשים בחמה ובמזלות והכרתת הרשעים מן העולם הנאה ושמחה היא לעולם. ונתתי את עריכם חרבה. והשמותי את מקדשכם. ולא אריח בריח ניחוחכם. הרי כאן שבע פורעניות אבל והשמותי אני את הארץ הרי היא בכלל ונתתי את עריכם חרבה ולא בא הכתוב לומר אלא שאף האויבים לא ימצאו עליה נחת רוח והכי דריש ליה לקמן וכל הקללות האמורות מכאן ולהלן משילכו בגולה. אבל כל הפורעניות האמורין כאן בעוד שהם בארץ הן. הרי סדרנו שבע פורעניות על שבע עבירות על פי המדרש. אבל אותן שבע עבירות ושבע פורעניות השנויות במס' אבות אינם על הסדר הזה ואינם נדרשין כולן מפרשה זו אלא ממקומות אחרים דאית' בשבת פ' במה מדליקין [לג.] ואף שם אינם מסודרין על סדר המשנה: ואני תמה מאין הוציאו חומר פורענות להפקעת חלה יותר מן המעשרות ושמא מן הסמך שסמכו על מדרש הפסוק הזה. והפקדתי עליכם בהלה אל תקר' בהלה אלא בחלה ומכיון שייחדה הכתוב יותר משאר מעשרות שמע מינה כי היא חמורה מהן:
<h4>פרק ו</h4>
(א) <b>ונקם </b>שאינו בברית דהיינו כגון סמוי עינים של צדקיהו פי' שלא היה ראוי לאותו עונש אלא שדורו חייב אותו לכך ונוקמת נקם קא דריש:
(א) <b>כל </b>משען לחם אף הליפתן. והשיבו לחמכם במשקל שתהא פת ניפולין והן יושבות ושוקלות אותו בתנור פירוש ביציאתו מן התנור ומאי בתנור בבית התנור לפי שלא היו מכירות את לחמם מפני שיהא נפרס וחולקות אותו במשקל כמו ששקלו בקמח תחלה בשעת לישה. ומאי והשיבו כלומר כשישיבו הלחם לבתיהם לא יהא אלא במשקל. ושוקלו ואומר אקח בו פת כלומר שוקל בדעתו מה יקנה ממנו. אלא כמים הנשפכין ושוב אינן חוזרין לכליין פי' והריקותי קא דריש לשון המריק מים מן הכלי לקרקע:
<h4>פרק ז</h4>
(א) <b>אינו </b>אומר והבאתי מורך בלבבכם אלא בלבבם ואיזו פחד ורעדה וכו' פי' מורך לשון מלכות דכתיב אברך. ואמרי' נמי לאו רכה ולא בר רכה כלומר כל שעה יהיה בלבבם פחד מלכות ואימתו ודאגתו שלא יקח את ממונם ושמא יגזור עליהם גזרות קשות. ואיכא נסחי דכתיב בהו אינו אומר מרוך אלא מורך פירוש מדכתיב מהתענג ומרוך כלומר רוך לבם מפחד ואימה:
(א) <b>ולא </b>תהיה לכם תקומה לפני אויביכם זו שעה שנלכדה בה ירושלם פי' שאלו לאחר הגלות היה מדבר הרי אפילו קול העלין רודפין אותם. צריך לומר על האויבים. אלא ודאי על שעה שנלכדה ירושלים הוא מדבר שהשיגו את צדקיהו בברחו וכל חילו נפוצו מעליו להצילו מידם:
<h4>פרק ח</h4>
(א) <b>ואבדתם </b>בגוים אלו העשרת השבטים שגלו למדי דברי רבי עקיבא פי' ר' עקיבא לטעמיה דאמר עשרת השבטים אינן עתידין לחזור ומשמע ליה אבדן אבדן ממש כגון מכת חרב והרג ואבדן כלומר כליון. אחרים אומרים אין אבדן אלא גולה כמו תעיתי כשה אובד. או אינו אלא אבדן ממש כשהוא אומר ואכלה אתכם ארץ אויביכם הרי אבדן ממש אמור. ויש מפרשים שדברי אחרים לא באו לחלוק על ר' עקיבא אלא לפרש המקרא ולעולם בעשרת השבטים הוא מדבר שתאכל אותם ארץ אויביהם כליון. ויש מפרשים כי הוא חולק עליו דכיון דלשון אבדן על גלות קאמר אע"פי שנאמר בהם ואכלה אותם ארץ אויביהם אין בזה לשון כליון דדילמא כאכילת קישואין שאוכלין את אלו ויוצאין אחרים תחתיהם. ומה שאמרו אחרים הרי אבדן ממש אמור לא על כליון אמר אלא הרי מיתה אמורה קאמר:
(א) <b>יען </b>וביען וכי ראש בראש פרעתי מהם כלומר מה ריבה הכתוב לומר יען וביען גמול תחת גמול בתמיהה והלא לא פרעתי מהם אפי' אחד ממאה שחטאו לפני אלא כך רצה לומר יען במשפטי מאסו שהן הדינין וביען ואת חוקותי געלה נפשם שהם המדרשות פי' שהם כמו חוקים (לפני)[לפי] שאינן מפורשים בתורה והם קבלה:
(א) <b>ואף </b>גם זאת דורש אותו לענין עונותיהם של ישראל שחטאו בעגל ובבעל פעור ובארץ בחטאת האמורי. ולכך אמר הכתוב יען וביען לפרש רבוי עונותיהם. בהיותם בארץ אויביהם לא מאסתים ולא געלתים לכלותם וכי מה הניח להם לישראל ולא נגעלו חוץ מספר תורה בלבד אלא כך אמר לא מאסתים בימי אספסיינוס קיסר וכו' פי' שכל אלו היו באים לכלותם ולא הניחם הקב"ה בידם:
(א) <b>ברית </b>כרותה לשבטים פירו' לשנים עשר בני יעקב שאף עמה' כרת הקב"ה ברית שלא יכלה את זרעם כדכתי' שבועות מטות אומר סלה אמר ר' עקיבא וכי שתי וכו':
<h4>פרשה ג</h4>
(א) <b>ואין </b>הגוים מעריכין פי' לא מעריכין את עצמם ולא את אחרים אפי' ישראל וקסבר רבי מאיר שאין מקבלין מידם. הקדש בדק הבית כדכתיב לא לכם ולנו לבנות בית לאלהינו וסתם ערכין קדש בדק הבית הן. ור' יהודה סבר מעריכין אבל לא נערכין כדמפרש טעמיה ואזיל. והאי לא לכם ולנו לבנות בית לאלהים דכתיב בעזרא משום רפיון ידים הוא. שהיו אומרים להם נבנה עמכם כלומר נתן לכם סיוע מממוננו והיו ישראל שבאותו הדור נסמכין עליהם ולא היו מתנדבין משלהם והם היו להם משענת קנה ולא היו נותנים כלום והיתה המלאכה באמצע ולפיכך גזרו עליהם שלא יקבלו מהם ואפי' מים ומלח לצורך הבנין. אבל לאחר שנבנה הבית דבר שאינו מסוי' היו מקבלין מהן אבל דבר המסוים אין מקבלין וכן אין מקבלין שקלים מידם לפי שמשיירי הלשכה היו מתקנין חומת העיר ומגדלותיה וכדי שלא יהיה להם זכרון בירושלם אי נמי מפני חטאת הצבור ושאר קרבנותם שלא יהיו חסרים: וקשיא לי הא דתנן בערכין [ה:] גבי פלוגתייהו דר' מאיר ור' יהודה וזה וזה מודים שנודר ונידר ואנכרי קאי וכיון דאמר ר' מאיר דקדשי בדק הבית אין מקבלין מהם מאי שנא דמים ומאי שנא ערכין: ואיכא למימר מאי נודרין עולות. והכי אית' בשקלי' ירושלמי. ואי קשיא לך כיון דדמים וערכין בהדי הדדי כתבו בפרשה דכתיב נדר בערכך ונדר היינו דמים מאי טעמא לא פליגי בדמים כי היכי דפליגי בערכין ומה טעם שוין בנכרי שהוא נדר. ואיכא למימר משום דעיקר הפרשה בערכין כתיבא הילכך דגוים אערכין שדינן ליה ולא על דמים. אי נמי כיון דטעמא דר' יהודה באין נערכין משום דיליף לה מטומטום ואנדרוגינוס שהן מעריכין ולא נערכין משום הכי נדרין שהרי אף טומטום ואנדרוגינוס נידרין:
(א) <b>קטן </b>שיש בו הפלאה פירו' שיש בו דעת להפליא ולהבחין למי נודרין ולמי מקדישין ת"ל כי יפליא מופלא סמוך לאיש והיינו בן שתים עשרה שנה ויום אחד שבודקין אותו כל שלש עשרה כדאית' במסכ' נדה [מו.]:
(א) <b>בערכך </b>להביא ערך הסתום מפרש בערכין [ד.] שהאומר הרי עלי ערך סתם נותן כפחות שבערכין ומאי ניהו שלשת שקלים וכו' ברייתא זו מיפרש' בערכין פ"ק שפיר:
(א) <b>ונאמר </b>בבכור ומעלה פי' בבכור מדבר דכתיב פקוד כל בכור זכר לבני ישראל מבן חדש ומעלה יד הנודר ולא יד הנידר שאם היה הנידר או הנערך עשיר והנודר היה עני נותן ערך העני שאין הולכין אלא אחר הנודר לעניות ולעשירות. וכולה פרשתא איתא בערכין פ' השג יד [יח.]:
<h4>פרק ט</h4>
(א) <b>תמכר </b>לצרכי עולה ודמיה חולין חוץ מדמי אותו רגל. וקא מקשינן בתמורה [יא:] וקא מייתי עלה דמיחסרה חד אבר. ומתרץ באומר בזוזא מן הדא בהמה לעולה פי' אין מוכרין אותה אלא למי שנדר להביא בהמ' אחת חוץ מרגלה. והרי בין שניהם מביאין אותה זה רגלה וזה שאר כל גופה:
(א) <b>מאי </b>מעשר קרבן יחיד פירו' דכתיב יהיה לך ולא בשותפות. והכי איתא בבכורו' [כו:] וכולה פרשתא מיפרשא בפ"ק דתמור':
(א) <b>מלמד </b>שהתמור' קדושה חלה עליה בבעלת מום קבוע פי' שאינה יוצאה לחולין ליגזז וליעבד ואפי' על ידי פדיון מה שאין כן בתחלת הקדש:
(א) <b>רבי </b>יוסי בר' יהודה אומר והיה קדש לרבות את השוגג כמזיד בתמורה. ומפרש לה בתמורה בפרק יש קרבנות כסבור מותר להמיר דכותה בקדשים כסבור מותר להקדיש בעלי מומין למזבח והקדש לא לקי בתמורה לקי כי הגוזז והעובד בקדשים שהקדישן בטעות לא לקי:
<h4>פרשה ד</h4>
(א) <b>מה </b>בהמה טמאה מיוחדת ששוה שעת פדייתה לשעת הקדשה פי' ויש לה פדיון. ואע"פי שאין לה עמידה הואיל ושוה שעת פדיונה לשעת הקדשה: או דבר שאת למדו וכו' מה בהמה טמאה שהיא תחלת הקדש ומועלין בה וכולה לשמים אף אני לא אביא אלא כיוצא בה: ברייתא זו מביא אותה בבבא מציע' פ' הזהב [נד:] והיא קטועה שם. ועוד לשם הוא דורש מן המקרא האחר שבפרשה שניה דואם בבהמה הטמאה ופדה בערכך וכאן הוא דורש על המקרא הראשון ושמא בריית' אחרת היא ושם הוא דורשו לענין חומש שאינו מוסיף אלא על ההקדש ראשון דומיא דבהמ' טמאה דקרא משתעי בבהמ' הראשונה כדכתיב הטמאה טמאה ראשונ' ולמעוטי תמורה מחומש שאם הוממה וחללה לא יוסיף עליה חומש וכאן הוא דורש מן הפסוק הראשון ודורש אותו לענין פדיון כלומר מאין לנו לכל הקדשים שהוממו שיש להם פדיון ושמא איני מרבה אלא כיוצא בבהמה טמאה מה בהמה טמאה מיוחדת ומאי ניהי בעלת מום שהיא תחלת הקדש פירו' שאינה סוף הקדש שהרי אינה קרבה לגבי מזבח ואינה צורך הבנין ומועלין בה פי' מעילה ממש שהיא קדשי ה' הואיל ואין בה היתר אלא על ידי פדיון. וכולה לשמים פירו' כל זמן שלא נפדית אין בה שום היתר לכהנים ולא לשום אדם שאינו יכול לשחטה ולא לאכול ממנה אף אני מרבה כיוצא בה ומה שיש לנו להביא פרים הנשרפין ושעירים הנשרפין פירוש שכולן לשמים ואף עורותיהן: ומועלין בהם והוא שיהיו תחלת הקדש שלא הוממו ושלא נתחללו אלא הם היו הראשונים שהוקדשו תחלה לכך ועכשיו הוממו. ומנין לרבות קדשי הקדשים וקדשים קלים של צבור ושל יחיד שאע"פי שתמצא אותם בתחלת הקדש מ"מ אינן במעילה ולאו בכולן לשמים שהרי קדשי הקדשים יש בהם לכהנים וקדשים קלים לכהנים ולבעלים ואין בהם מעילה ת"ל בהמה ואם בהמה ואם כל בהמה לרבות את כולם. ועכשיו נוכל לומר שבא לרבות אף אמצע הקדש שיהא לו פדיון כגון שהקדיש בהמה והוממה וחללה על אחרת עוד הוממה גם זו בא הכתו' לומר שהוא מחללה על אחרת אע"פי שהוא אמצע זה המדרש אנו צריכין כאן מן הפסוק הראשון והוא לענין פדיון שבכל הקדשי' נפדין בין הקדש ראשון בין הקדש שני לפי שאין כאן הטמאה דמשמע ראשונה ובהמה טמאה דהיינו בעלת מום משכחת לה בתחלת הקדש ובאמצע הקדש: ומן הפסוק האחר אנו דורשין לענין חומש והיא הברייתא השנויה בבבא מציעא והיא קטועה. ושמא במקומות הוא מסיים כמו שמסיים כאן על זה המדרש דכתיב ואם הבהמה ודרשינן ביה בהמה הבהמה בבהמה הרי כאן שני רבויין לרבות קדשי קדשים וקדשים קלים אע"פי שאין שוין לבהמה טמאה שוין כולן לשמים ואין בהן מעילה: מיהו בעינן שיהא תחלת הקדש אבל הקדש שני אם הומם וחללו [אין] מוסיף עליו חומש וכן על התמורה אם הוממה וחללה אין מוסיף עליה חומש משום דכתיב הקדש ראשון כדכתיב הטמאה טמאה ראשונה ולמאי אי לענין פדיון הרי רבינו אותם כולם מאם כל בהמה והכא לא כתיב הטמאה למעוטי אלא לאו לענין חומש וכששנה התנא הברייתא הזו לפני ר' אלעזר שנה אותה מקוטעת ומשובשת והיה מראה בה דלענין מעילה היא מדברת ור' אלעזר תירץ אותה שלא דבר בה לענין מעילה כלל אלא לענין חומש והמעילה שהיא שנויה שם על דרך המעילה השנויה כאן וכשהיא מסויימת במקומה כמו שהיא מסויימת כאן. וא"ת מאחר שהיא מסויימת כמו זאת מאין לו לרבי אלעזר שמיעט בה הקדש שני מחומש והלא לא מיעטנו אותו בהמה טמאה ושמא לא באה אלא לרבות כל הקדשים כמו שפירשנו כאן: תשובתך לפי שאות' הבריית' דורשת המקרא השני לו כיון שכבר דרשנו המקרא הראשון ורבינו כל הקדשים לענין פדיון ואפילו הקדש שני השני מה בא עוד ללמד. אלא לאו למעוטי הקדש שני מכל הקדשים מחומש דומיא דבהמה טמאה האמורה בתורה דכתיב הטמאה:
(א) <b>בהמה </b>נפדית ואין העופות והעצים והלבונה נפדין פי' ואע"פ שלא קדשו קדושת הגוף כגון שהעצים לא נשתוו למדת המערכה שהיו צריכין להיות אמה אורך ואמה רוחב כדאית' בזבחים [סב:]. לבונה אע"פ שלא קדשה בכלי שרת כלי שרת אין להם קדושת הגוף כל זמן שלא עבד בהן ולא משחן ואע"פי שלא קדשו קדושת הגוף כגון העצים: ומפרש טעמא במנחות פ' כל המנחות והנסכי' [קא.] משום דלא שכיחי ומשום הכי אין מוציאין אותם לחולין ואפי' נטמאו ועופות נמי ממעטי מפדיון מדכתיב בהמה. ומנחות ונסכים נמי משקדשו בכלי אין להם פדיון מדכתיב בהמה כלומר בהמה נפדית על ידי מום ואע"פי שקדשה קדושת הגוף אבל עופות אע"פי שחסרו אבר ומנחות ונסכים משקדשו בכלי אע"פי שנטמאו ודמו לבהמה טמאה לא מיפרקי אבל עד שלא קדשו בכלי ודאי מיפרקי דלא דמו לבהמה דאכתי לא קדשו קדושת הגוף בבהמה ושכיח טובא: ואמר שמואל ואפילו טהורין נפדין כל זמן שלא קדשו בכלי ור' אושעיא אמר אע"פי שלא קדשו בכלי טמאין נפדין טהורין אינן נפדין מאי טעמא דכל דבר הראוי למזבח אינו יוצא מידי מזבח ואע"ג דשכיח כוותייהו והכי איתא בפרק המנחות:
(א) <b>אין </b>פודין את ההקדשות אכסרה פי' לשון לעז הוא כסרה והוא לשון הפסד ומדכתיב בין טוב לרע משמע שידקדק הכהן בדמיו אם טוב ואם רע: כערכך הכהן כן יהיה אמר אחד הרי הוא שלי בעשר סלעים פירוש אם חזר בו של חמשים מארבעים הרי בן ארבעים עומד במקומו מחליטין אותו לבן עשר ומשלם בן חמשים עשר לפי שאינו יכול לחזור בו כדכתיב כערכך הכהן כן יהיה כלומר כמו שהערכת על עצמך או שתקבל עליך ערך הכהן כן יהיה על כרחך. וכן כל אחד ואחד יש עליו אחריות עשר ודוקא כשחזרו זה אחר זה אבל אם חזרו כולן כאחת בן חמשים מסייע את כולם ובן ארבעים את שלמטה ממנו ובן שלשים מסייע את שלמטה ממנו. וכן הסדר כגון שמכרו את השדה בחמש סלעים לא נאמר שישלם בן עשר לבדו עד העשר אלא כולן מסייעין אותו בשוה עד השלמת העשר לבדן שהרי כולן חייבו עצמן בעשר. ואם מכרו אותו עשר בן עשר ודאי פטור והשאר כולן מסייעין לבן שלשים עד עשר וכן הדין לכולן. והכי איתא בערכין פרק המקדיש שדהו [כז.]:
(א) <b>ואם </b>גאול יגאלנה לרבות את האשה ואת היורש פי' האשה אם באה לפדות הקדש עצמה מוסיפה חומש אע"פי שכל הפרשה מדברת בלשון זכר. ואת היורש אם בא לפדות הקדש אביו מוסיף חומש שלא נחשוב אותו כאחר שהאחר הפודה הקדש חבירו אינו מוסיף חומש כדאיתא בסמוך. ויש מפרשים על האשה כמו כן אם באת לפדות הקדש בעלה מוספת חומש לפי שהמעו' שלה ובעל זוכה בהם והרי היא כשלוחו של בעל. ויש כענין [זה] בפ"ק דקדושין בענין מעשר שני. הרי כאן שנים אחד מוסיף חומש פירו' כי אמר למעלה מזה והעריך אותו הכהן בין טוב ובין רע כערכך הכהן כן יהיה דמשמע הדמים יתן ולא יותר. וכאן הוא אומר שמוסיף כאן בבעלים כאן בכל אדם וכו' כדכתיב הכא ובערכין: מה מצינו בגאולות האמורות למטה פי' בבית ובשדה אחוזה שהם מפורש בהם את ההפרש שבין הבעלים לכל אדם. מה אני מקיים כי יקדיש איש את ביתו בשאר נכסיו ולכך הוצרך בלשון בית לומר מה ביתי ברשותו אף כל ברשותו שכל דבר שאינו ברשותו אינו יכול להקדישו. מפי הרב אדוני חמי ז"ל:
<h4>פרק י</h4>
(א) <b>כאשר </b>יעריך אותו הכהן כן יקום הבעלים אומרי' בעשרי' וכל אדם בעשרי' הבעלים קודמין. אמר אחד הרי היא שלי בעשרים ואחד הבעלים נותנין עשרים ושש שאין מוסיפין חומש על עלויו של זה. ומזה הפסוק למדנו כל זה שהרי מכאן למדנו שהפודה הקדש חבירו מוסיף חומש הילכך הבעלי' קודמין שהן מוסיפין כדכתיב בסמוך. ועוד למדנו מזה שאין מוסיפין חומש על עלויו של זה דכתי' כאשר יעריך אותו הכהן כן יקום ולא כאשר יעריך אותו האחר על עצמו אמר אחד הרי היא שלי בעשרים וחמשה סלעים נותנין שלשים הבעלים מוקי לה בערכין [כז:] כגון שאומרים בעלים בעשרים ופרוטה צריך ליתן חמש ועשרים סלעים ופרוטה הילכך כי אמר אחד הרי היא שלי בעשרי' וחמש' כופין הבעלים לפדות מפני שאמרו תחלה יותר ממה שאמר זה. ופרוטה וחומשא יתירתא לא קתני במתני' משום דלא חשיבא אבל אם לא אמר תחלה אלא עשרים סלעים אינו חייב ליתן אלא חמש ועשרים סלעים הקרן והחומש ואם בא אחר [ואמר] הרי היא שלי בחמשה ועשרים אין כופין את הבעלים לפדות משום דאמר יבא זה במקומי ויפדה והכי איתא בערכין. אמר אחד הרי היא שלי בששה ועשרים אם רצו הבעלים מעיקרא ליתן חשבון שלשים ואחד דינר הבעלים קודמין ומפ' לה בערכין הכי אם רצו הבעלים מעיקרא ליתן לחשבון המגיע לשלשים ואחד דינר כגון דאמור עשרים ואחד סלעים פי' כי עשרים ואחד יעלו עד החומש שלהם ששה ועשרים דינר וחמש סלעים שזה מוסיף עליו הרי ל"א דינר אם כך אמרו מתחלה הבעלים קודמין בעל כרחן שהוא אומר יותר מן האחר ואם לאו אומר לו הגעתך פי' ואם לא אמרו הבעלים מתחלה כדי שיעלו לזה החשבון שאמרנו אלא לשלשים בלבד כגון שלא אמר אלא עשרים סלעים שיעלו לכ"ה אומר לו לזה האחר הגעתך על כרחך אתה תפדה אותה כי אתה אמרת יותר מן הבעלים סלע אחד ואין מניחין אותו לחזור מעלויו של הקדש כמו שאמרנו למעלה אבל הבעלים אין כופין דאמר לאו אתה גברא בהדי קאי ויותר ממני כמו שפירשתי למעלה:
(א) <b>אם </b>נתן הכסף הרי היא שלו פירו' שאין קונין מן הקדש אלא בכסף:
(א) <b>לפי </b>זרע חומר שעורים ולא לפי גידוליו כלומר יפדה בחמשים.          סלעים שיוכל לזרוע בה חומר שעורים. ולא נאמר שיפדה בהן שדה שיוצאין בה חומר שעורים כי זה דבר מועט הוא: בפרדסות סביטאי. מקום חשיב לפרדסות הוא והוא בארץ ישראל וכך שמעתי מפי ר' עמרם ש"ץ:
(א) <b>מנין </b>שאין אדם רשאי להקדיש שדהו משנת היובל וכו' מפרש בערכין [כד.] שיהא אדם חס על נכסיו לפי שעכשיו יהיה צריך לפדותו חמשים סלעים שלמים וחומש שלהם:
(א) <b>בערכך </b>יקום נותן תשע וארבעים סלעים וכו' (סלעים). פונדיון זה מה טיבו קלבון לפרוטרוט פי' קלבון לכל סלע וסלע יעלה לכולם פונדיון ולא מיבעיא מי שהקדיש שדהו שתים ושלש שנים לפני היובל שנותן סלע ופונדיון לשנה אלא אפילו אם הקדישה שנותן חמשים סלעים שלמים מוסיף עליהם פונדיון לקלבון בין ששוקל אחד אחד בין ששוקל כולם כאחד וקא דריש לה מהאי קרא בערך שנה בשנה כן יקום אפי' משנת היובל: וקשיא לי הא דתנן במשנת שקלים כמה היא קלבון מעה כסף כדברי רבי מאיר וחכמים אומרים חצי מעה דהיינו פונדיון. ואם לחצי כסף ניתן פונדיון לקלבון לקלבון חמשים סלעים היאך לא יתן אלא פונדיון:
(א) <b>ת"ל </b>שדהו פירוש דכיון שהן מעשרה טפחים הרי היא נראית כשדה אחת דהנהו נגאני דארעא שדרי דארעא מיקרו:
(א) <b>מנין </b>שאין מקדישין לפני היובל פחות משתי שנים מפרש בערכין [כד.] שאין מקדישין ליגאל בגרוע פחות משתי שנים ואם הקדיש פודה אותו חמשי' סלעים כאילו הקדיש משנת היובל הילכך לא יקדיש כך שיהא אדם חס על נכסיו. ולא גואלין אחר היובל פחות משנה מפרש לה התם ולא גואלין בגרוע פחות משנה שאם חסר מן היובל שלם חצי שנה יפדה אותו חמשים סלעים שלימים כאילו היה כל היובל שלם לפניו לפי שאין מחשבין חדשים להקדש כדמפ' ואזיל בסמוך אבל הקדש מחשב חדשים לקמיה מפיק לה מקרא דאמרי':
(א) <b>ומנין </b>שאם רצה הקדש לעשות חדשים שנה יעשה ת"ל וכו' מפרש לה בערכין דאי אקדשה בפלגו דארבעין ותמני לא מיגרע ולא מידי פי' שהרי אמרנו שאין גואלין בגרוע פחות משתי שנים לפני היובל והרי זה פחות משתי שנים לפני היובל הקדיש שלא נשאר מן היובל אלא שנה ומחצה והרי ההקדש מחשב עמו החדשי' שפחתו משתי שנים. אבל הוא אינו מחשב חדשים להקדש אע"פי שיצאה חצי שנה נותן כשנה שלימה כדאמרן: עד שנת היובל שלא יכנס לה כלום פי' לא נאמ' מדרש זה בכאן אלא ללמד על הענין שאמרנו. שאין מקדישין ליגאל בגרוע בפחות משתי השנים לפני היובל וקאמר הכא שאלו השתי שנים שאמרנו אין היובל בכללם אלא השנים הנותרות עד שנת היובל בכלל אי נמי לענין הפדיון כלומר עד מתי יכולין הבעלים לפדותו עד שנת היובל אבל משיכנס היובל כלום שוב אינו יכול לפדותו ואמרי' לקמן אינו יכול לפדות כדי שתהא שלו אבל פודה אותה כאיש אחר שלקחה מיד הגזבר בשוויה לכשיגיע יובל תהא יוצאה מידו לכהנים:
(א) <b>לאחר </b>ולא לבנו. כלומר שאם גאלה בנו יוצאה לאביו ביובל:
<h4>פרק יא</h4>
(א) <b>מה </b>קדש האמור להלן אינו יוצא אלא בפדיון וכו' כלומר אין הכהנים זכין בה אלא אם כן גאלה אחר או יתנו הם את דמיה ויכנסו לתוכה:
(א) <b>שלא </b>ישהא שאפילו מרגלית קלום לקלום אין לה וכו' פי' אם הקדיש מרגלית אחת יפדה אותה מיד כפי מה שהיא שוה בשעתה ובמקומה ולא נמתין שמא יבא כאן אדם חשוב ויקנה אותה ביותר. קלום אדם בן חורין:
(א) <b>אין </b>בערכין פחות מסלע פי' להשיג יד קאמר שאם העריך עצמו ואין בידו אלא סלע נותנו לגזבר ופטור ואפילו העשיר לאחר מיכן אבל אם לא נתן לו סלע שלם ואח"כ העשיר חייב ליתן כל ערכו. לפי שנאמר ופדה בערכך משמע בכל דבר אפי' בעבדים ושטרות וקרקעות ת"ל וכו' אם כן למה נאמר בשקל פרט לעבדים ושטרות וקרקעות אבל בדבר המיטלטל לקמן הוא מפרש ובלבד שיהא נישום בכסף כדאיתא לקמן וכאן קצר דבריו:
(א) <b>עשרים </b>גרה ללמדך כמה תהא הסלע. ומנין שאם רצה לרבות ירבה ת"ל יהיה אם רצה לפחות שלא יפחת ת"ל הוא פי' בפרשת ויקח קרח בענין מתנות כהונה כתיב עשרים גרה הוא. כהויתו יהא שלא יפחת. ולענין מוסיפין על המטבעות קאמר שהן רשאין להוסיף על השקל אבל אין רשאין לפחות ממנו ואם הוסיפו עליו כמו שהיו נותנין חמשים סלעים בזרע חומר שעורים וחמש סלעים לפדיון הבן כך הם נותנין עתה לאחר התוספת. וכן בכל מקום שיהו זקוקין ליתן שקל הקדש ואם פחתו ממנו חייב ליתן לחשבון הראשון:
<h4>פרשה ה</h4>
(א) <b>אילו </b>אמר בכור לא יקדיש אדם שהוא בכור הקדשות פי' אילו אמר הכתוב אך בכור אשר יבוכר לה' לא יקדיש איש ולא כתב אותו הייתי אומר כי על בכור אדם קא מיירי שלא יקדיש שום הקדש לה'. והא דקאמר בסוף הפסוק אם שור אם שה לה' הוא. השתא קא מיירי בבכור בהמה ואיידי דאיירי ברישא דקרא בבכור אדם איירי נמי בבכור בהמה מה דינו. ת"ל אותו משמע כי על בכור הבהמה קא מיירי שלא יקדיש אדם אותו פירוש שלא ישנה אותו לקדושה אחרת אבל על בכור אדם לא דבר אלא שהוא רשאי להקדיש הקדשות כשאר כל אדם: ועדיין אני אומר הוא לא יקדיש אבל יקדישוהו אחרים ת"ל בבהמה וכו' פי' עדיין לא למדנו מכאן שאינו מדבר בבכור אדם ושמא כך אמר הכתוב אך בכור אשר יבוכר לה' והיינו בכור אדם שהוא לה' שצריך לפדות עצמו מן הכהן: לא יקדיש איש אותו בכור הבהמה. והיינו סופיה דקרא דכתיב אם שור אם שה לה' הוא. ואין בכור האדם רשאי להקדישו לקדושה אחרת אבל שאר כל האדם יקדישוהו לקדושה אחרת. ת"ל בבהמה בבהמה ולא באדם: ואיכא נסחא אחריתי דכתיב בה הכי. ועדיין אני אומר בכור לא יקדיש אבל מקדיש הוא אחרים ת"ל וכו' פירו' עדיין אני אומר שלא דבר תחלת פסוק זה אלא בבכור אדם ועל בכור אדם הזהיר שלא יקדיש את בכור הבהמה לקדושה אחרת. אבל מ"מ שאר הקדשות האמורין בפרש' למעלה ולמטה הוא מקדיש. ואגב ארחיה אשמועי' שלא דבר אלא בבכור אדם פשוט לא יקדיש שום הקדש: וכן פירוש הנסחא הזאת השנית עדיין אני אומר בכור אדם לא יקדיש בכור בהמה אבל מקדיש הוא הקדשות אחרים. מכלל דאדם פשוט אפי' שאר הקדשות לא יקדיש ת"ל וכו'.
(א) <b>יכול </b>לא יקדישנו הקדש עלוי פירוש הקדש בדק הבית וצריך לפדותו מיד הגזבר כדי טובת הנאה שבו. אומדין כמה אדם רוצה ליתן בבכור זה ליתנו לבן בתו או לבן אחותו כלומר כמה יתן ישראל אחר לבעל הבכור הזה בשביל שיתננו לבן בתו כהן או לבן אחותו כהן והיינו טובת הנאה לבעלים דאמרינן בכל מקום שבא ישראל אחר ואמר לו הילך סלע זה ותן הבכורות שלך לבן בתי כהן ואותה טובת הנאה שיש לו עליו יכול הוא להתפיסו לבדק הבית: הקדש עלוי חל על הכל מפ' בתמורה [לא:] אפי' בנסורת ובשיפויין ובעלין הנושרין שהוא הנביה והוא מלשון תנובה וכן במס' עירובין [עט.] ניב של תבן שתי חצרות. אבל גזברים שלקחו את העצים למזבח אין מועלין לא בשפוי ולא בנביה והכי איתא במעילה [יד.]: יכול לא יקדישם הקדש עילוי וכו' פי' בשאר קדשים נמי יכול להתפיסן לקדשי בדק הבית ואם נדר הוא נותן את דמיו ואם נדבה נותן את טובתה כיצד אומדין כמה אדם רוצה ליתן בשור זה להעלותו עולה שאינו חייב פירו' שור זה אם מת או נגנב אינו חייב באחריותו ואע"פי כן יפדה אדם אותו כרצונו מיד הגזבר בדמים מועטים כדי שיקריבנו עולה ואע"פי שאינו חייב בה: ר' עקיבא אומר מנין שלא יקדיש אדם את הבכור וכו' פירוש ר' ישמעאל ור' עקיבא פליגי במצוה להקדיש את הבכור בקדושתו דר' עקיבא מפיק להאי קרא דר' ישמעאל דכתיב הזכר תקדיש לומר אע"פי שהבכור קדוש מאליו מצוה להקדישו לשם. ור' ישמעאל מפיק להאי קרא דר' עקיבא דכתיב אך בכור למעוטי שאר ולדות בקדשים שאף בבטן אינו יכול להקדישם לקדושה אחרת משום דקא סבר ולדות ממעי אמן הן הן קדושים אבל בכור ודאי עד שלא יצא לאויר העולם חולין גמור הוא ויכול להקדישו לכל קדושה שירצה כדאמרן לעיל. והכי איתא בתמורה [כה.]ומאי דנפקא להו לרבי ישמעאל ור' עקיבא על שאר קדשים שיכול להתפיסן לבדק הבית מאך לרבי עקיבא. ומבקרך ומצאנך לר' ישמעאל נפקא להו ולרבנן מכל חרם קדש קדשים הוא לה' כדאיתא לקמן בערכין. ורבנן מפקי להנך קראי דר' ישמעאל ורבי עקיבא כדמפרש לעיל למצוה להקדיש את הבכור ולמעוטי שאר ולדות קדשים כדאמרן:
<h4>פרק יב</h4>
(א) <b>ומנין </b>שמחרים את קדשיו וכו' רבנן דפליגי אדר' יהודה בן בתירא קתני לה דמפקי לה להאי קרא להאי דרשא ולאו כדדריש ליה ר' יהודה ומפרש לה בערכין כיצד מחרימין. אם נדר נותן את דמיו. אם נדבה נותן את טובתה כדפרישית לעיל. ר' שמעון אומר הכהנים אין מחרימין מפני שהחרמים שלהם משום דקסבר סתם חרמים לכהן הילכך כי מחרים לנכסיה מאי הוי הדר איהו וזכי בגבייהו: ואי אמרת יהיו יוצאין מתחת ידו ומתחלקין לכל אחיו הכהנים כדאמרינן בשדה אחוזה של ישראל שגאלה אחד מן הכהנים וכדאמרינן נמי הכהן שהקדיש שדה חרמו ולא גאלה והעני יכול שהכהנים יהו נכנסין לתוכה בלא דמים לדעת ר' שמעון. ובדמים לדעת ר' יהודה שאינו יכול לומר הואיל ויוצא לכהנים ביובל והרי היא תחת ידי תהא שלי אלא כולן זוכין בה כאחד כדיליף לה בסוף ערכין מקראי והכא נמי נימא כי האי גוונא: הא לא דמי דהתם במקדיש איירינן והמקדיש לשמים זכה בה ונותנו לכהנים אבל במחרים כיון דניכסי כהן נינהו ולא קדשי שמים דהא לא צריכי פדייה כלל משום הכי כי מחרים להו כהן לאלתר זכי איהו בגווייהו הילכך אין מחרימין:
(א) <b>מנין </b>למחויב שאמר אחד ערכו עלי שלא אמר כלום ת"ל אשר יחרם לא יפדה פי' והוא הדין אם אמר הוא עצמו ערכי עלי שאינו נערך וגזרת הכתוב הוא. אין לי אלא חייבי מיתות חמורות קלות מנין ת"ל כל חרם: קשיא לי האי גירסא כי מאחר שנגמר דינו להריגה מה לי מיתה קלה מה לי מיתה חמורה: ונ"ל כי הוא ענין אחר לפי שכלל הכתוב בכללו שכל המומתין אינן נפדין ואפי' על ידי עצמן מאי טעמא משום דחשבינן ליה כמת ואין המת נערך. למדנו עכשו מן הכלל הזה שאינו יכול להנצל מן המיתה בשום ממון שאילו יכול להנצל הרי הוא כחי גמור ויש לי ערך. והשתא דילפינן הכי מהדין כללא אצטריכינן למימר אין לי אלא חייבי מיתות חמורות שלא נתנה שגגתן לכפרה כגון מסית ומדיח ומברך את השם וכיוצא בהם שאין מביאין קרבן בשגגתן דכתיב אשר לא תיעשנה בעינן דבר שיש בו מעשה כדדרשינן בסדר ויקרא הילכך כיון שהן חמורות כל כך דין הוא שלא יהא להם פדיון בדמים. אבל חייבי מיתות קלות כגון מחלל וכיוצא בו שנתנה שגגתן לכפרה מנין שלא יהא להם פדיון בדמים ת"ל כל חרם: יכול עד שלא נגמר דינו כן ת"ל מן האדם ולא כל האדם. ודוגמת זו הגירסא שפירשתי ישנה בערכין [ו:] דתניא לפי שמצינו במומתין בידי שמים שנותנין ממון ומכפר להם פירו' דכתיב וגם בעליו יומת אם כופר יושת עליו יכול אף במומתין בידי אדם כן ת"ל כל חרם לא יפדה. אין לי אלא חייבי מיתות חמורות שלא נתנה שגגתן לכפרה וכו':
(א) <b>ר' </b>יוסי אומר נודר ומעריך ומקדיש ואם הזיק חייב בתשלומין מפרש בערכין פ"א בנודר ומעריך ומקדיש לא פליגי דנהי דאיהו לא נערך מפני שהוא כמת אבל מעריך הוא את אחרים ומקדיש הקדשות. כי פליגי באם הזיק דתנא קמא סבר פטור דמלוה על פה היא ואינו גובה מן היורשין ושהויי נמי לא משהינן עד שעת העמדה בדין הילכך מלוה על פה היא ור' יוסי סבר מלוה על פה גובה מן היורשין:
(א) <b>זרע </b>הארץ לרבות שום ושחלים וגרגיר פי' שדרכן לזריעה ולאכילה. יכול שאני מרבה זרע לפת וצנונות וכו' פי' יכול שאני מרבה חרובי שטה וצלמונה פי' שלא היו ראויין לאכילה שטה וצלמונה וגרידא מקומות היו: יש מי שאומר כי אלו הזרעים ופירות האילן מעשרותם מן התורה אבל תרומתן אינה אלא מדרבנן דכתיב ראשית דגנך תירושך ויצהרך. אבל הירקות מעשרותם דרבנן דהכא לאו בהדיא כתיבא אלא מוכל מעשר מרבינן להו ופשטיה דקרא בזרעים ובפירות האילן קא מיירי. ובמשנה תורה נמי כתיב עשר את כל תבואת זרעך תבואה וזרעים אבל ירקות לא והכי איתא בירושלמי במס' מעשרות. ויש מי שאומר דהאי קרא דדרשינן הכא לרבות זרעים ופירות האילן אסמכתא בעלמא היא אבל מן התורה אינו חייב אלא בדגן תירוש ויצהר. והאי מזרע הארץ דגן. מפרי העץ תירוש ויצהר: יכול בשני המעשרות הכתוב מדבר פי' שיפדה אותם ומאי ניהו שני מעשרות מעשר ראשון ומעשר שני. ת"ל הוא הוא האמור להלן פי' בפרשת עשר תעשר דלא איירי התם אלא במעשר שני. כדכתיב ואכלת לפני ה' אלהיך מעשר דגנך תירושך ויצהרך וגו' ואי במעשר ראשון קאמר ההוא דלוי הוי ובכל מקום הוא נאכל דכתיב ואכגתם אותו בכל מקום אלא ודאי במעשר שני קאמר וקאמר התם דבעי פדיון כי הכא הילכך הוא האמור כאן הוא האמור להלן ודברים המחוסרים כאן אמרן להלן כי הרבה עניינים נתפרשו שם בענין פדיונו שלא נאמרו בכאן:
(א) <b>ואם </b>גאול יגאל לרבות את האשה ואת היורש פי' האשה כשהיא פודה מעשר בעלה מוספת חומש ואפילו במעות שלה מאי טעמא לפי שהבעל זוכה במעותיה והרי היא כשלוחו. ואת היורש אדם היורש מעשר שני מאביו ופדאו מוסיף חומש אע"פי שלא הפרישו הוא מ"מ הרי הוא שלו עכשיו: וקשיא לי יורש למה לי לרבויי לא יהא אלא שניתן לו מי לא מוסיף עליה חומש. ואיכא למימר דמקבל מתנה ויורש חדא שיטה נינהו. וקמ"לן דמעשר ממון הדיוט הוא ומצי לאורותיה לבריה ומצי נמי למיהביה במתנה: וכי פריק ליה יורש ומקבל מתנה מעשר דנפשיה פריק ומיסיף חומש דלר' מאיר דאמר מעשר ממון גבוה הוא לא מצי יהיב ליה במתנה ולא מצי לאורותיה לבריה: אי נמי הא דקתני יורש ולא קאמר מקבל מתנה אפי' לר' מאיר דקאמר ליה ואע"ג דבמתנה לא מצי יהיב ליה לענין ירושה מודה דיורש במקום אב קאי. וכי פריק ליה יהיב חומש כדאשכחן לענין גאולת ההקדשות שהיורש עומד במקום אביו גם כן להוסיף חומש שהקדש אינו יכול לא ליתנו במתנה ולא להורישו ואפילו הכי אמר רחמנא רבייה הכא נמי רחמנא רבייהו: איש להוציא את הקטן פי' שהקטן אינו יכול להקדיש ולא להוציא מיד הקדש לא לעשר ולא לחלל קדושת מעשר. יכול שאני מוציא בן תשע שנים ויום אחד ת"ל ואם גאל יגאל: נראה לי דלדעת ר' יוסי בר' יהודה קאמר לה דאמר שאם הביא שתי שערות מתשע שנים ויום אחד ולהלן הרי הוא כבן י"ב שנה ויום אחד לרבנן שנדרו נדר והקדשו הקדש הילכך יכול נמי לפדות. ואי מופלא סמוך לאיש דאוריתא האי נמי יכול לפדות מעשר שני דאורייתא. ואי מופלא סמוך לאיש דרבנן הכא נמי במעשר שני דרבנן כגין שזרע בעציץ שאינו נקוב. ויש מי שאומר דלענין פדיון מעשר הלכתא גמירי להו דבן תשע שנים ויום אחד פודה אותו ואסמכוה רבנן אקרא וההוא שמעתא דגיטין דפרק האומר התקבל [סה.] קשיא לי להאי סברא אבל הרואה יבין: פרט לשנכנס לירושלם ויצא שאינו יכול לפדות כלל דקלטוה מחיצות והאי נמי אסמכתא דרבנן היא דהא אמרי' בעלמא מחיצה לקלוט דרבנן: ממעשרו חמישיתו ולא כל מעשר פרט למעשר שני שאין בו שוה פרוטה שאינו צריך פדיון וכיון שאין לו פדיון אין לו חומש והכי איתא בפרק הזהב [נג.] ופליגי עלה בבבא מציעא דאיכא מאן דאמר אין בחמשו פרוטה שאע"פי שיש בו שוה פרוטה כיון שאין בחומשו פרוטה אין מוסיף עליו חומש:
(א) <b>ת"ל </b>כל מעשר בקר וצאן פי' תן מעשר לבקר ומעשר לצאן מדלא כתיב כל מעשר בהמה: ת"ל וצאן כל משמע צאן אחד פי' שהכבשים והעזים בכלל צאן הם דכתיב אם מן הצאן קרבנו מן הכשבים או מן העזים לעולה וכיון שהוציאן הכתוב בדיבור אחד שמע מינה שמעשרין מזה על זה. וחדש וישן חמשה לפני ר"ה וחמשה לאחר ר"ה ת"ל עשר תעשר בשני מעשרות הכתו' מדבר וכו' וכתיב שנה שנה:
(א) <b>ואין </b>מעשרין אותה משנה לחבירתה אלא שכר שנה בשנה. ואי קשיא לך לענין כבשים ועזים נמי לילף ממעשר דגן דאין מעשרין ממין על שאינו מינו כלל. הכא הא כתיב וצאן כל משמע צאן אחד. והא דקא מסיים בה דברי ר' עקיבא משום דר' עקיבא הוא דקא דריש לקמן להאי עשר תעשר בשני מעשרות אחד מעשר דגן ואחד מעשר בהמה:
<h4>פרק יג</h4>
(א) <b>היו </b>לו מאה ונטל עשרה וכו' ר' יוסי ברבי יהודה אומר מעשר ומפרש טעמא בבכורות פ' בתרא [נח:] דסבר לה כאבא אלעזר בן גמלא דאמר תרומת מעשר שני נטלת באומד ומעשר קרייה רחמנא תרומה דכתי' כי את מעשר בני ישראל את אשר ירימו לה' תרומה הא למדת שהמעשר נמי נטול באומד ואיתקש מעשר בהמה למעשר דגן דכתיב עשר תעשר:
(א) <b>מנין </b>ששלשתן מקודשין ת"ל העשירי יהיה קדש פי' יהי קדש רבה: ס"א כל מעשר בקר והאי שלשתן מקודשין מפרש להו לקמן התשיעי נאכל במומו וכו' ומפרש טעמייהו בסדר ויקרא שלמים ואיתא בבכורות פ' בתרא [סא.] אילו היה תמורה לא היה קרב דקיימא לן דתרומת גופו של מעשר אינה קריבה כדאיתא פ"ק. אלא תמורת שמו הוא ותמורת שמו לאו תמורה היא וקריבה ועושה תמורה. ואיתא לכולה מלתא התם:
(א) <b>קרא </b>לתשיעי עשירי ולעשירי עשירי ולאחד עשר עשירי אין אחד עשר מקודש פי' לפי שלא נעקר שם עשירי ממנו. הילכך תרין עשירי בחד עשר ליכא אבל תשיעי מיהת קדוש ליאכל למומו לפי שעדיין לא קרא שם לעשירי: קרא לעשירי אחד עשר ולאחד [עשר] עשירי אין אחד עשר מקודש דברי ר' זה הכלל היה ר' אומר כל שלא נעקר שם מעשר ממנו לפניו מקודש ולאחריו אינו מקודש לפניו מקודש תשיעי שקראו עשירי שהרי עדיין לא נתקדש עשירי לאחריו אינו מקודש כדפרישנן. ואי קשיא לך והלא נעקר שם עשירי ממנו שהרי קראו אחד עשר ואמאי קאמר רבי שאין אחד עשר מקודש הא מילתא מפרש לה בבכורות פ' בתרא דאחד עשר לאו עקירה הוא דחד עישורא קאמר והוה ליה כמי שאמר עשירי אחד. ור' יוסי ב"ר יהודה קא חשיב ליה בעקירה:
(א) <b>ואם </b>המר ימיר לרבות את (האשה) [היורש] פי' אעפ"י שאם הקדיש אביו קרבן ומת ובא בנו והמיר בו מומר ואעפ"י שאין אדם ממיר בקרבן שאינו שלו דכתיב והיה הוא ותמורתו מה הוא אין קדושה חלה עליו אלא בבית בעלים הכא גבי יורש כך כקרבן דידיה דמי אינהו נמי מכפר בגוויה. ור' מאיר קתני לה ומפ' טעמא משום דקסבר יורש אינו סומך על קרבן אביו מאי טעמא תלת זמני קרבנו כתיבי בסמיכה דשלמים וחד מינייהו למעוטי קרבן אביו וילפינן תחלת הקדש מסוף הקדש תחלת הקדש תמורה סוף הקדש סמיכה. דתכף לסמיכה שחיטה. מה סוף הקדש אין היורש סומך אף תחלת הקדש אין היורש סומך ולא ממיר אבל ר' מאיר סבירא ליה דיורש סומך ויורש ממיר מהאי קרא יורש סומך דיליף סוף הקדש מתחלת הקדש. ואיתא להא מילתא כולה בריש תמורה: בבכור נאמר לא יפדה ונמכר אי במעשר נאמר לא יגאל ואינו נמכר לא חי ולא שחוט וכו'. מפרש לה בבכורות פר' כל פסולי המוקדשין דבכור לא תפדה דכתוב ביה איפרק הוא דלא מיפרק הא אזדבוני בקדושתיה מזדבן ודוקא תם חי אבל שחוט משולחן גבוה קא זכו ובעל מום נמכר חי ושחוט דממון כהן הוא אבל מעשר כתיב ביה לא יגאל דילפינן גאולה גאולה משדה חרמים מה להלן מכירה עמו אף כאן הילכך אינו נמכר כלל. ואי קשיא לך הא דתנן כל פסולי המוקדשין נשחטין באיטליז ונמכרין באיטליז ונשקלין בליטרא חוץ מן הבכור והמעשר שכל הנאתן לבעלים. משמע השתא דבביתיה מיהא מזדבני. מתרץ לה התם במעשר בהמה של יתומים שנמכרין שהוא נמכר לאחר מאי טעמא דכתיב והיה הוא ותמורתו יהיה קדש לא יגאל אימתי עושה תמורה מחיים אימתי אינו נגאל מחיים הא לאחר שחיטה נגאל ומאי נגאל נמכר דהאי לא יגאל נמי לא ימכר הוא כדאיתא התם בההוא פירקא ורבנן הוא דגזרו ביה לאחר שחיטה אטו לפני שחיטה וביתמי אוקמוה רבנן אדאורייתא משום השבת אבידה דיתומים מזבנינן ליה כי אורחיה בביתא אבל לא באיטליז ולא נשקל בליטרא. ומעשר בהמה נמי דגדול ששחטו מבליעו בעורו ובחלבו ובגידיו ובקרניו ומוכרו על ידי הבלעה שלא גזרו על אלו שלא ימכרו לאחר שחיטה מאי טעמא דבר שאיפשר לישום מחיים כגון בשרו גזרו רבנן שלא ימכרנו אף לאחר שחיט' שמא ישום אותו מחיים וישחטנו וימכרנו באותה שומא והרי הוא כמי שנמכר מחיים ומשום הכי גזרו על בשרו שלא ימכרנו אף לאחר שחיטה אבל עורו וחלבו וגידיו שאי איפשר לישום אותם מחיים לפי שאין אדם יכול לעמוד עליהם עד שישחטו ויפשטו וינתחו לא גזרו עליהם שלא ימכרו לאחר שחיטה וכיון שאלו נמכרין אם רצה להבליע הבשר בדמיהן של אלו מבליע וקרניו נמי אע"ג דהן נשומין מחיים אין עליהם תורת מעשר ונמכרין אבל מעשר בהמה של יתומים מוכרין אותו לאחר שחיטה כדרכו בלא הבלעה כדאמרן:
(א) <b>אל </b>בני ישראל זכות ישראל גרמה לו למשה שתשרה עליו שכינה ושתנתן על ידו התורה שאלמלא לא קבלו ישראל את התורה לא היתה שכינה מדברת עם משה לפי שאם אין צאן אין רועה ואם יש צאן יש רועה. וכן בזכות ישראל נתנבאו הנביאים ולעתיד לבא כולן באין כאחד ומנחמין את ישראל כדכתיב קול צופיך נשאו קול יחדיו ירננו כי עין בעין יראו בשוב ה' ציון. ומשה רבינו בא בראש כולם כדכתיב ויתא ראשי עם צדקת ה' עשה ומשפטיו עם ישראל:
(ב) @99ע"כ נשלם פי' תורת כהנים. תהלה לאל שוכן מעונם. בנל"ך בריך רחמנא דסייען אמן
