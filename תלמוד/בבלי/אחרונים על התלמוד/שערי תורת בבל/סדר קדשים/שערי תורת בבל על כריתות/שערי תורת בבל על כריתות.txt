<h1>שערי תורת בבל על כריתות</h1>
<h2>דף ד:</h2>
(ד סע"ב) <b>אחת לדם חולין וא' לדם קדשים וא' לדם כיסוי.</b>—מצאתי גירסא אחרת בזה ברמב"ן עה"ת פ' אחרי (יז יד): "א' לדם הנפש וא' לדם שחיטה וא' לדם כיסוי".
<h2>דף ה.</h2>
(ה סע"א) <b>נמצאו כולם אלף ושבע מאות וחמשים תנא מניינא קמ"ל וכו'.</b>—בירושלמי שקלים פ"ו ה"א איתא: "אלף וחמש מאות שקלים", דשיטת הירושלמי בפירוש הכתוב "קנמן בשם מחציתו חמשים ומאתים", שכולו אינו אלא חמשים ומאתים, מפני שהוא רק מחציתו של מר דרור הכתוב לפניו, שהיה משקלו ת"ק שקלים<sup class="footnote-marker">*</sup><i class="footnote">ומזה מוכח שהבבלי לא ראה את הירושלמי, דאם לא כן ה"ל לומר כאן מניינא אתא לאפוקי מדעת הירושלמי. וכן נראה שמסדר הירושלמי לא ראה את הבבלי. והארכתי בזה במאמרי אודות סדור הירושלמי.</i>, וכ"ה בהעתק התורה המיוחס לשבעים זקנים<sup class="footnote-marker">*</sup><i class="footnote">[תירגמו:  = מחצית של זה.]</i> (מובא במאמר צדק עולמים אות א' לר' עזריה מן האדומים) וכ"ה בקדמוניות היהודים ליוסף בן מתתיהו (ספר ג' פ"ח).
<h2>דף ה:</h2>
(ה ב) <b>הוא שלום הוא צדקיה.</b>—עי' אברבנאל (מ"ב כג לא) בשם ראב"ע שחולק ע"ז ומוכיח ששלום הוא יהואחז, מדכתיב "שלום בן יאשיהו מלך יהודה המולך תחת יאשיהו אביו אשר יצא מן המקום הזה לא ישוב שם עוד" (ירמ' כב יא), וכנודע מלך יהואחז תחת אביו<sup class="footnote-marker">*</sup><i class="footnote">[ועי' מ"ש בשאלה זו מורי פורפ' מ"צ סגל בתרביץ ש"י, עמ' 108-105.]</i>.
<h2>דף ו.</h2>
(ו א רש"י) <b>ד"ה קילופה בושם וזהו וכו'<sup class="footnote-marker">*</sup><i class="footnote">[שמ"ק מגיה: קילופה. בשם וזהו שמו: קנמון תשעה (קבין) סך הכל...]</i>.</b>—צ"ל: "קילופה בושם: וזהו ששמו קנמון ט' מנין: ס"ה שס"ח מנין": פי' שעד כאן הוא מחשבון שס"ח מנים של קטורת, ומה שלמטה מזה אינו אלא ליפות ולתקן את סממני הקטורת.
<h2>דף ז:</h2>
(ז רע"ב) <b>איסי בן יהודה וכו' גירפת את הקערה וחיסרת וכו'.</b>—פי' רש"י: "וחסרת גם את העץ", וכעין זה בפי' ר"ג. אבל בתוס' ישנים פירשו: "וחיסרת שלא כילה לגמרי", וכפירוש זה מבואר בספרי שלח פיס' קיב, אלא דשם הפכו את דברי ראב"ע כאן לאיסי. ועי' עוד בירושלמי סנה' פ"ז הי"א.
(שם) <b>מייתין תרוייהו חד קרבן ודאי וחטאת העוף ספק ומתני.</b>—צ"ל: "מייתי תרוייהו חד קרבן ודאי ומתני", ומה שבינתיים יש למחוק, וכן משמע בפירש"י ופי' הרא"ש, שהעתיק בשמ"ק כאן. ובפי' ר"ג משמע כנוסח שלפנינו (ע"ש).
<h2>דף ט:</h2>
(ט ב משנה) <b>הביא צפריו ונתנגע לא עלו לו עד שיביא חטאתו ר' יהודה אומר עד שיביא אשמו.</b>—ענין משנה זו לפי פשוטה, שאם הביא צפריו לנגעו שנרפא, ולא הספיק להביא קרבנותיו עד שחזר ונתנגע, לא עלו לו צפריו כדי לעשות את הנגע שחזר אחריהן לנגע מיוחד ויהא צריך להביא קרבנות על כל נגע ונגע, אלא שעדיין הם כנגע אחד עד שיביא חטאתו, שאם הביא חטאתו וחזר ונתנגע, צריך להביא אשם על כל נגע ונגע, ורי"א עד שיביא אשמו, שאם הביא אשמו וחזר ונתנגע מביא חטאת על כל נגע ונגע. והכי תניא בתוספתא שם פ"א הי"ד: "הביא צפריו ונתנגע הביא צפריו ונתנגע מביא קרבן על כל אחד ואחד דברי ר"א וחכ"א קרבן א' על הכל עד שיביא אשמו וכו' ר"ש אומר קרבן א' על הכל עד שיביא חטאתו". ולפ"ז אין צורך לומר "חסורי מחסרא" כמו שאמרו עלה בתלמוד. ועי' מ"ש באהלות פי"א מ"ז ופט"ז מ"ג, ערכין כז ב, מנחות קב ב ותמורה יב א.
(ט ב תוספות) <b>ד"ה והיא וכו' תימה וכו' משמע דפשיטא דחייב וכו'.</b>—נראה ליישב דמהכתוב "ואל אשה" ילפינן דגופין מחלקין לחטאת ולמלקיות, דעל כל העריות חייבין חטאת בשוגג, ובמקצת מלקות במזיד, והן מלמדין שבכל מקום גופין מחלקין לחטאות ולמלקיות. ועדיין לא ידענו בשפחה חרופה שהיא באשם, שגופין מחלקין בה, לכך כתוב בה "והיא שפחה" לחלק על כל שפחה ושפחה.
<h2>דף י.</h2>
(יו"ד ע"א) <b>ששים יכול בין רצופין בין מפוזרין וכו'.</b>—לדעתנו הברייתא כפי פשוטה תשב על דמי טהרה אפי' מפוזרין שיהיו כל ששים הימים, שהיא רואה בהם דם, אפי' מפוזרים, שתראה דם יום א' ולאחר עשרים שוב תראה עד שתמלא ששים יום בראיית דמים. וכ"ה הביאור בשלשים וששת.
(יו"ד א תוספות ישנים) <b>ד"ה וקולא וכו' וכדתניא בתוספתא.</b>—צ"ל: וכדתניא בספרא (והוא בפ' תזריע פרשה א' ט).
(שם) <b>נראה אם ראתה בתוך שבעת ימי לידתה לא חשבינן כרואה בתוך ימי נדתה לספור וכו'.</b>—דבריהם תמוהים ואינם כהלכה דמזמן לידת האשה עד סוף ימי טהרתה אינה יכולה ליעשות נדה, ואפי' אם שפעה דם כל הימים הללו, ולפיכך אם ראתה בתוך שבעת ימי לידתה הרי זו סופרת שבעת ימים מראשון וטובלת והיא טהורה.
(שם) <b>ד"ה אי אפשר וכו' תימה א"כ למאי איצטריך למיכתב גבי זכר וטמאה שבעת ימים.</b>—תמיהתם תתיישב בקל ע"פ מה שאמרו בנדה (לו ב), דהמקשה בימי זיבה טהורה, משום דכתיב דמה מחמת עצמה ולא מחמת ולד, ולפיכך הוה אמינא דאם ילדה בתוך ימי זיבה ה"ז טהורה, לכך איצטריך למיכתב גבי זכר "וטמאה שבעת ימים".
(שם תוספות) <b>ד"ה ביום וכו' אף שאין יכולין לידע יום מ' ליצירה וכו'.</b>—פי' ולכן יש לומר דביום מ' ליצירה לאו דוקא הוא אלא יום מ' לבעילה, דאז ודאי מיא בעלמא הוא.
<h2>דף י:</h2>
(יו"ד ע"ב) <b>יש מביא בדלות ועשירות ויש מביא בדלות וכו'.</b>—יש לדקדק: למה אמרו ביולדת שמביאה בדלות ועשירות, ובמצורע בדלות דוקא, דהא גם מצורע מביא בדלות ועשירות. ולכך נראה לפרש דיולדת עשירה מביאה קרבנותיה בדלות ועשירות יחדיו, דהיינו כבש לעולה כעשירה ובן יונה או תור לחטאת כדלה. אבל לא כן מצורע, שאם הוא עשיר מביא כולו בעשירות: כבש לעולה וכבשה לחטאת; ואם עני הוא מביא כל קרבנותיו בעניות: שתי תורים או שני בני יונה, אחד לעולה ואחד לחטאת. ואע"פ שמצורע בין עני ובין עשיר צריך להביא עוד כבש לאשם, אין זה ענין לעשירות, שהרי לא מצינו שיביאו עוף לאשם בשום מקום כל עיקר. ועי' בתוספתא פ"א הי"ג נוסח אחר בזה: "מצורע ויולדת דל ועשיר".
<h2>דף יא.</h2>
(יא א) <b>חציה שפחה וחציה בת חורין ומאורסת לעבד עברי.</b>—מלשון רש"י כאן שכתב "לעבד עברי נתקדשה שהרי רבו מוסרה לו בע"כ" משמע דאם היתה מאורסת לבן חורין אין בה אשם מפני שאין קידושין של בן חורין תופסים בה. ויש בדין זה מחלוקת בגיטין (מג א). וע"ש ברא"ש סי' לז ובר"נ על הרי"ף שם רמז קכג. אבל בתוספתא פ"א הי"ז ובירושלמי קידושין פ"א סוף הי"א הנוסח בדברי ר"ע: "ומאורסת לבן חורין". וכ"ה הנוסח בספר לקח טוב (המכונה פסיקתא זוטרתי) פ' קדושים. ודומה שכן היה גורס בספרא שם. אבל בספרא שלפנינו הנוסח "ומאורסת לעבד עברי" [אבל בשני כתבי יד ובדפוס ראשון: לבן חורין.]
<h2>דף יב:</h2>
(יב ב תוספות) <b>ד"ה אוכלין טמאין וכו'.</b>—דבור זה מקומו לקמן יג א על מימרא דרבנאי.
<h2>דף יג.</h2>
(יג א) <b>חלב אשה מטמא בין לרצון בין שלא לרצון.</b>—פי' בין שיצא החלב מן האשה לרצונה ובין שיצא שלא לרצונה. וכפירוש זה משמע בפי' רש"י שבת (קמג ב) וכן בתוס' שם (קמד ד"ה לא) וכן בפיה"מ להרמב"ם סוף מכשירין. אבל כאן כתב רש"י: "בין לרצון של תינוק ובין שלא לרצון של תינוק". ואין זה מחוור. ואפשר דמה שהכריחו לרש"י לפרש כן הוא מהא דאמרינן למטה "שלא לרצון דאמר דדעתיה דתינוק קריבא לגבי חלב". אבל אין הכרח מזה, דהענין שם הוא שהאשה לא אמרה דלא ניחא לה אלא סתמא ואמדינן דדעתיה דתינוק קריבא לגבי חלב, לכך ודאי ניחא לה לאשה בסתם, אבל אם פירשה האשה ואמרה דלא ניחא לה, אפי' אמר התינוק דניחא ליה אינו מטמא, דקיי"ל בחולין (יב ב), דקטן אין לו מחשבה אלא מעשה בלבד, ואמירה בכלל מהשבה, כמבואר בפי' רש"י ותוס' שם (ע"ש).
(שם תוספות ישנים) <b>ד"ה ועוד וכו' כל משקין טמאין מכשירין כדתנן בטהרות.</b>—לא מצאתי זה במשניות טהרות, והייתי סובר לומר שצ"ל "כדתניא בטהרות" ונתכוונו לתוספתא מכשירין פ"ב ה"ו (מובא בר"ש מכשירין פ"ד מ"ה ובתוס' שבת יז א ד"ה הניחא), אלא שלפ"ז תמוה מ"ש למטה "נראה דוקא טמאין הבאין מגוף אבל משקין שנטמאו בשרץ דינן כמשקין טהורין", דהא בתוספתא שם מבוארת סתירת דבריהם. וכן מוכח בשבת שם.
<h2>דף טו:</h2>
(טו סע"ב) <b>ר' יוסי ב"ר יהודה אומר אפי' אכל וכו'.</b>—צ"ל: ר' יוסי בר' יהודה ו ר' אלעזר בר' שמעון אומרים אפי' אכל וכו'. כן נראה מפי' רש"י ד"ה "מה' זבחים", וכ"ה בתוספתא רפ"ד. שוב מצאתי כן בשמ"ק כאן, [וכ"ה בכ"י מינכן.]
<h2>דף יז.</h2>
(יז א תוספות) <b>ד"ה אמר וכו' וה"ה דמצי למימר נדה יוכיח וכו'.</b>—אינו מובן לי, דהא שאלה זו שאל ר"ע לר"א לדברי ר' שמעון בן אלעזר.
<h2>דף יט:</h2>
(יט ב) <b>הגביה בין השמשות מהו.</b>—פי' הגבהה של מכה בפטיש, כדתני בתוספתא פ"ב הט"ו: "אמרו לו מכה בפטיש יוכיח, אמר להם הגבהה היתה בשבת והורדה ביוה"כ". ורש"י לא פירש כן כאן.
<h2>דף כ.</h2>
(כ סע"א) <b>עד כאן לא נתגלה טעמה של הלכה זו.</b>—כעין זה יש בבכורות נז ב.
<h2>דף כא:</h2>
(כא ב תוספות) <b>ד"ה מיתיבי דם הטחול וכו'.</b>—[גם] דיבור זה שייך לקמן כב א.
