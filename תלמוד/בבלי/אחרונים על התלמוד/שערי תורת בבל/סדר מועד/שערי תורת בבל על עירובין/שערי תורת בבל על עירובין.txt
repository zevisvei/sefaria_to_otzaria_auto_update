<h1>שערי תורת בבל על עירובין</h1>
<h2>דף ג.</h2>
(ג א) <b>רב אדא בר מתנה מתני להא שמעתא דרבה איפכא וכו'.</b>—דקדקו לומר "שמעתא דרבה" דוקא אע"ג דללשון זה גם דברי רבא מפרזקיא ורבינא איפכא נאמרו משום דרב אדא בר מתנה עצמו לא הוה מתני אלא דברי רבה בלבד, אבל רבא מפרזקיא ורבינא עצמם אמרו דבריהם להיפך על פי לשונו של רב אדא בר מתנה. כידוע דרב אדא בר מתנה גדול בזקנה היה מן רבא מפרזקיא ורבינא, שהרי מצינו אותו עוד בזמן רב נחמן ורב ששת (עי' זבחים ה ב).
<h2>דף יב:</h2>
(יב ב תוס') <b>ד"ה איתיביה וכו'.</b>—בהגהות רעק"א [=גליון הש"ס] הניח דבריהם בצ"ע, ועי' מ"ש ע"ז בשבת ו ב.
<h2>דף יג.</h2>
(יג רע"א) <b>אמר שמואל לא אמרה ר"ע וכו'.</b>—עי' רש"י שפירש לא אמרה ר"ע להא הלכה כאותו תלמיד וכו'. אבל מפשטות הדברים משמע שכל דברי ר"ע מתחילתם ועד סופם לא נאמרו אלא לחדד בהם את תלמידיו, שיתנו לב להבין ולהשיב על דבריו, שהם סותרים את עצמם מתחילתם לסופם, לפי העולה על הדעת; אבל לפי האמת אין בהם סתירה וצדקו יחדיו. וענין דבריו של ר"ע הוא, דר' ישמעאל לא אמר דבר זה; ומ"מ הלכה כפי מה שיוצא מדברי אותו תלמיד, שהרי הלכה כב"ה. ולפיכך בין לאותו תלמיד ובין לר"ע הלכה דבין כך ובין כך כל מבוי ניתר בלחי או קורה. וענין "הלכה" ברור שאינו שייך אלא בפסקי דינים, אבל בדבר שאין בו חלוקה בדין, רק באיזה אופן היה מחלוקתם של ב"ש וב"ה, אין שייך בו "הלכה" כמובן. ועי' סנה' (נא ב): סוגיא דשמעתא הלכה קאמר.
<h2>דף יט.</h2>
(יט סע"א) <b>ואם בין הנהרות היא דורמסקנין פתחה.</b>—כצ"ל<sup class="footnote-marker">*</sup><i class="footnote">[וכ"ה הנוסח בדפוס שלוניקי ובכתבי יד ובהגדות התלמוד ובכפתור ופרח.]</i>, וכעין זה בעין יעקב. ו"בין הנהרות" היינו ארם נהרים, והיא יושבת בין שני נהרות, פרת וחדקל (עי' רש"י בר' כד י), ואיתא בב"ר פמ"ד אות ד': אברהם אוהבי אשר החזקתיך מקצות הארץ ממסופוטמיא. ומסופוטמיא בל' יונית % בין הנהרות, כמו שכתב במוסף הערוך ע' "מספוטמיא". ומכונה גם "עבר הנהר" כמו שנאמר "בעבר הנהר ישבו אבותיכם מעולם" (יהושע כד ב) והוא בעבר פרת מזרחה<sup class="footnote-marker">*</sup><i class="footnote">ופלא על ר' בחיי שכתב (סוף פ' ויצא) כי ארם נהרים הוא דמשק ונקרא ארם נהרים על שם שני נהרות שבו, שנאמר "הלא טוב אמנה ופרפר נהרות דמשק" (מ"ב ה יב).</i>. ודורמסקנין היא עיר דמשק<sup class="footnote-marker">*</sup><i class="footnote">עי' דה"ב כח כג: ויזבח לאלהי דרמשק, וגם ר' יוסי בן דורמסקית נקרא על שם עירו דמשק, כדתני בספרי ריש פרשת דברים.</i> העומדת בעבר פרת מערבה, ובין הנהרות היא בעבר פרת מזרחה, ומשום שדמשק היא ממערב ובין הנהרות ממזרח, ופרת מפסיק בינתיים, אמרו כאן, שדמשק פתחה. וכן בית שאן אינה בכלל א"י של כבוש שני, כמבואר בחולין ו ב, לכך אמרו כאן, שבית שאן פתחה של א"י, וכן הוא בפתחים האחרים שנמנו כאן. ועי' בסבוב ר' פתחיה, שאומרים הישמעאלים אם ג"ע בארץ אז דמשק גן־עדן.
<h2>דף כב:</h2>
(כב ב תוס') <b>ד"ה קרקפנא וכו' ומצינו שהלך רבה לא"י בסוף פ' שני דייני גזרות.</b>—כבר העיר בהפלאה שבערכין ערך קרקף, שבכתובות שם (קיא א) איתא, שאחי רבה שלחו אליו שיעלה לא"י, אבל אינו מפורש שרבה שמע אליהם ועלה לא"י. אלא שבשבועות יו"ד ע"ב איתא, שרב חסדא אמר לרבה: מאן ציית לך ולר' יוחנן רבך. אבל גם מזה אין ראייה דמשום שהיה ר' יוחנן גדול מרבה, ורבה אמר שם הלכה בשם ר' יוחנן אמר לו רב חסדא "ר' יוחנן רבך".
<h2>דף כה.</h2>
(כה סע"א) <b>אכסדרה בבקעה וכו'.</b>—פי' דאם היתה אכסדרה בחצר אף שאין לאכסדרה מחיצות הרי יש לה מחיצות החצר, והכל מודין שמותר לטלטל בכולה. וכעין זה בתוספות סוכה (יח ב ד"ה אכסדרה), אבל מ"ש התוס' כאן אינו מובן.
<h2>דף כז:</h2>
(כז סע"ב) <b>ומי אמר אביי דגים גידולי קרקע נינהו והאמר אביי וכו' אלא אמר רבינא וכו'.</b>—סוגיא זו כולה מוקשה, דלא מתרץ מידי רומיא דאביי אדאביי<sup class="footnote-marker">*</sup><i class="footnote">ומצאנו כעין זה בחולין לב ב, ועי' מ"ש שם בהגהת הרש"ש.</i>. ועוד דמעיקרא ליתא לקושיא, דלשון תורה לחוד ולשון חכמים לחוד (עי' ע"ז נח ב). שוב ראיתי בפי' ר"ח שכתב: ומשני רבינא לא תימא דגים איכא בינייהו וכו' אלא אימא עופות איכא בינייהו ע"כ. וזה דוחק שהרי העיקר חסר מן הספר. ואולי נאמר דלפי המסקנא ודאי לא קשיא דאביי אדאביי, כמו שאמרנו, דלשון תורה לחוד ולשון חכמים לחוד, אלא שרבינא היה סבור, שאף בלשון חכמים אין דגים קרויים גידולי קרקע, ולכך אמר "עופות איכא בינייהו", ולפי דעתו ודאי קשה מדאביי אדאביי, ורבינא עצמו הוא שהקשה: ומי אמר אביי דגים גידולי קרקע נינהו (ועי' תוס' ב"ב כב ב ד"ה וכמה).
<h2>דף כח.</h2>
(כח א תוס') <b>ד"ה צירעה וכו' וקשה דבפרק ד' מיתות דרשינן וכו'.</b>—עי' מ"ש במכות טז ב.
<h2>דף כט.</h2>
(כט א רש"י) <b>ד"ה עוכלא וכו' וליטרא הוא לוג.</b>—הגר"א בהגהותיו הגיה בדברי רש"י: "וליטרא הוא חצי לוג"; וטעמו מפני שבירושלמי תרומות פ"י ה"א [מז ע"ב] איתא: "וכמה לוגא עביד תרתין ליטרין וכמה ליטרא עבדא מאה זוזין". וכ"כ הרמב"ם בפ"א הי"ב מעירובין: "הליטרא הוא שתי רביעיות והרביעית משקל שבעה עשר וחצי זוז". אבל הגהת הגר"א בדברי רש"י אינה נכונה, שהרי בחולין (קי א) כתב רש"י: "ריבעא ליטרא" - ביאור דבריו, דריבעא הוא רובע הקב, דהיינו לוג בלח וליטרא ביבש. וכן כתב בפי' ר"ג שם: "ריבעא כלומר ליטרא דבישרא". נראה שר"ג ורש"י כתבו כן לפי זמנם ומקומם, שהיה אצלם לוג כמשקל ליטרא. וגם עוד היום בעירנו קוראים לליטרא קמח "לוג". אך נראה שהלוג והליטרא שבבבל ובזמן התלמוד היו במדה ובמשקל אחרים מאלו שהיו בזמן ר"ג ורש"י.
וכתב בשאילתות דרב אחאי פרשת בשלח סוף סי' מ"ח: "דארבע סאין הן צ"ו ליטרין", ומאחר שארבע סאין הן צ"ו לוגין (שכל סאה היא ששה קבים, וכל קב ארבעה לוגין) הרי שלוג היא ליטרא כדעת רש"י. אבל נראה יותר שיש להגיה שם "ריטלין" במקום "ליטרין", וכ"כ בפי' ר"ח (עירובין פב ב) דלוג הוא ריטל. ומ"מ אף לפי הגהה זו אפשר שדעת רש"י דליטרא הוא הוא ריטל, וכמ"ש ביוחסין סדר אמוראים ערך ר' יהודה בר חנינא "והליטרא הפוך רטל"<sup class="footnote-marker">*</sup><i class="footnote">וכ"כ בערוך ע' אגן ב' דיש הרבה דברים הפוכים.</i>. ועי' שו"ת גאוני מזרח ומערב סי' רל"ה וערוך ע' דרס ג' ובהקדמת רב האי גאון לסדר טהרות שכתבו "דם מגפתה ודמעת עינה וחלב האשה מטמאין טומאת משקין ברביעית ופירושו שלא יטמא מהם אלא עד (שלש לוגין שהן)<sup class="footnote-marker">*</sup><i class="footnote">[כך הגיה מו"ר זצ"ל בפי' הגאונים שלו (ע"ש).]</i> רביעית רטל שהיא ביצה ומחצה". ומזה שרטל הוא לוג.
והנה כבר כתבנו בשם הירושלמי דליטרא הוא משקל מאה זוז. וכ"כ רש"י בבכורות (נ ע"א ד"ה ליטרין). ולפי מ"ש בשם הרמב"ם הליטרא הוא משקל ל"ה דינר, והרי שיעור הרמב"ם אינו אלא שליש ויותר מעט משיעור הירושלמי. וכבר תמה על זה הרב מעדני יו"ט ברכות פ"ג סי' ל', והניח בצ"ע, והביא שם מ"ש המגיד על דברי הרמב"ם שם מה שזכר מביאור משקל הליטרא והעוכלא אפשר שיש מזה סמך בפ' המוכר את הספינה וכו', ואני לא מצאתי שם סמך, וגם הוא לא אמר אלא בדרך אפשרות, סוף דבר מה שמצאנו מפורש בירושלמי ראוי לנו שנסמוך עליו ע"כ. והרי שלא מצאו כל אנשי חיל את ידיהם ולא ידעו מקור למשקל הליטרא שכתב הרמב"ם.
ואנחנו נבאר פה כי מעיינו של הרמב"ם נובע ממקור טהור היוצא מדברי הגאונים. עי' מפתח לרב נסים גאון (עירובין פב ב), שכתב בשם הגאונים, דמשקל ביצה י"ז כספים חסר שליש מכספים של ארץ ישראל, ומשקל הקב ארבע מאות כספים. עוד בשבלי הלקט סי' רי"ב בשם תשובות הגאונים: שיעור ביצה משקל ט"ז זוז וארבע גיראות (פי' מעות, והדינר שש מעות) כמשקל כסף של בגדד. עוד בהלכות קידוש לר' יצחק בן גיאת בשם ר' הילאי: שיעור ביצה בינונית שיעור ט"ז כסף ושני שלישי כסף בכסף של בבל. ובהלכות פסח שם<sup class="footnote-marker">*</sup><i class="footnote">ומובא גם בכלבו סי' פ"ט.</i>: אמר מר סעדיה שיעור עיסה בפסח עד כדי עומר לגלגולת דהיינו שבע מאה ועשרים זוזי; ומאחר דעומר הוא שיעור מ"ג ביצה וחומש, וכל ביצה של ט"ז זוז ושני שלישים, נמצא שיעור עומר תש"כ זוז. וכתב הרי"ף (עירובין רפ"ח): "הקב ארבע מאות זוז במשקל אלקירואן", והוא עולה ג"כ כשיעור הנ"ל, וכסף ארץ ישראל וכסף בגדד וכסף בבל וזוזי הגאונים אחד הוא, והם הם הזוזים של אלקירואן שהזכיר הרי"ף. וכתב בכפתור ופרח פט"ז בשם הרי"ף פרק כיצד משתתפין (ולפנינו נשמט זה!), דליטרא מאה דינרין, שהם במשקל ערביים, שהוא משקל אלקירואן קמ"ד זוז שהן ליטרא ע"כ. ומדברי הרי"ף אלו זכינו לדעת שיעור זוזי ארץ ישראל או ערביים של הגאונים, שהן הזוזין הערביים, שנזכרו בבכורות נ ע"א (וע"ש בפירש"י). ומאחר דשיעור לוג לגאונים הוא מאה זוזים ערביים, נמצא שהם שבעים דינרי צורי, והרביעית י"ז ומחצה דינרי צורי וכמו שכתב הרמב"ם שם.
והנה לפי מה שכתב הרי"ף משקל הליטרא הוא מאה דינרי צורי, ולפי הרמב"ם ל"ה דינרי צורי. וברור הוא שהרי"ף שיער את הליטרא שהיתה נהוגה בימיו, והרמב"ם שיער את הליטרא הנזכרת בתלמוד שהיתה פחותה מזו של הרי"ף בס"ה דינרי צורי. ועדיין מוקשין אצלנו דברי הירושלמי, שעולה ממנו דהליטרא חצי לוג, והלוג מאתים זוז. ומי חכם כהרמב"ם ידע למצוא פשר דבר, והוא שהירושלמי שם נסמך על מה ששנינו בתרומות שם "משקל עשרה זוז ביהודה שהן חמש סלעים בגליל", לכן גם הירושלמי מיירי בזוזי יהודה, וכן מוכח שם למעיין בו, וזוזי יהודה אינם זוזים סתם שבמשנה ובתלמוד, שהן ע"פ רוב דינרי צורי<sup class="footnote-marker">*</sup><i class="footnote">ובכל מקום שרוצים בזוזי יהודה אומרים מפורש כן, כמו בכתובות סד ב. [בשאלה זו עסק המחבר גם בשתא"י, עמ' 100. וחזר בו כאן ממה שכתב שם (ע"ש).]</i>. ודעת הרמב"ם שזוזי יהודה משקלן רק ל"ג שעורה ושליש (כי דינרי צורי משקלן צ"ו שעורה כמבואר ברמב"ם), ומשקל הליטרא שנזכרה בירושלמי שם היתה של מאה זוזי יהודה במשקל שהוא ל"ה דינרי צורי והיא היא הליטרא ששיער הרמב"ם שם<sup class="footnote-marker">*</sup><i class="footnote">ועי' חולין קלה א: וכמה נותנין לו משקל חמש סלעים ביהודה, שהן עשר סלעים בגליל. והרמב"ם פ"י הט"ז מבכורים כתב: לא יתן לכאו"א פחות ממשקל ה' סלעים: ובפ"א הי"ב מעירובין כתב: והסלע ד' דינרין, ומשמע מזה דסלעים שביהודה הן ד' דינרי צורי. אבל אפשר שהרמב"ם לא דקדק בהלכות בכורים ותפס לשון המשנה. אלא שמפירושו לפרה פ"ג מ"י נראה להיפך דסלעי גליל הן ד' דינרי צורי.</i> (ולפי זה יהיה זוז מגליל משקלו ט"ז שעורה ושני שלישי שעורה) והוא משקל חמשים זוז מזוזי ערביא.
ודע שבערוך ע' דרס ג' כתב בשם גאון, דפרס שיעורו ט"ו כסף ושני שלישי כסף ע"כ, ונתכוין להקדמת רב האי גאון לפירוש ס' טהרות שלו שכ"ה שם, ונ"ל ברור שט"ס בהקדמה ובערוך וצ"ל "ס"ו<sup class="footnote-marker">*</sup><i class="footnote">[חכם עדיף מנביא, שכ"ה " ס"ו " בכי"י של פי' הגאונים ובכי"י של הערוך, עי' פי' הגאונים שהוציא מו"ר זצ"ל עמ' 6 הע' 10.]</i> כסף וב' שלישי כסף", והשיעור הזה הוא בכספים הערביים הנ"ל, שמאה כסף משקל לוג, ודעת רה"ג ז"ל, דפרס הוא משקל ד' ביצים<sup class="footnote-marker">*</sup><i class="footnote">עי' בפירושו לנגעים פ"ט מ"ב שהעתיק מתוספתא פ"ז שם: וכמה הוא פרס חצי ככר משלש לקב [אבל זוהי תוספת גליון בפי' הגאונים, ולא מלשון הגאון היא, עי' בפיה"ג עמ' 97]. ומאחר שהקב הוא ד' לוגין והלוג שש ביצים נמצא שהקב הוא כ"ד ביצים, ושליש קב הוא הככר של ח' ביצים, וחצי ככר של ד' ביצים הוא פרס (ועי' במ"מ פ"ב ה"ד משביתת עשור).</i>, ומאחר שכבר נתבאר שמשקל ביצה הוא ט"ז כסף ושני שלישי כסף מכסף ערבי, נמצא שמשקל הפרס הוא ס"ו כסף ושני שלישי כסף.
<h2>דף ל:</h2>
(ל סע"ב רש"י) <b>ד"ה טהור שכבר נידשו עצמות שבו ונפחתו מכשעורה.</b>—כזה פירש רש"י גם בכתובות כח ב ונדה נז א, ואין זה מחוור. אבל העיקר כפירש"י בפסחים צב ב: "שדריסת הרגלים העבירתן", וביאור זה שבמקום שהרגלים רגילות לדוש בתמידות העצמות שתחתיהן נתקעות עמוק בעפר עד שאין פרסה נתקלת בהן ואין שום אדם מסיטן בהילוכו.
<h2>דף לא:</h2>
(לא ב) <b>אמר רב חסדא כותאי.</b>—כעין זה אמר רב חסדא בפסח' נא א וסנה' כא ב.
<h2>דף לד:</h2>
(לד ב) <b>אלא ש"מ כאן בעוזרדין כאן בשאינן עוזרדין.</b>—מכאן יש סמך למנהג העולם, שאין נוהגין דין ערלה בפירות אדומים הגדלים על הקנים הנקראים בלשוננו "מאלינעס".
<h2>דף לה.</h2>
(לה א) <b>הקיש על שידה תיבה ומגדל טמאין.</b>—פי' טמאין כלים ואדם שנמצאו בתוכם, אבל הם עצמם מאחר שמחזיקים מ' סאה אינם מקבלים טומאה, וכ"ה בחדושי רשב"א כאן ור"ש זבים פ"ד מ"ג, אבל מפירש"י כאן משמע שהם עצמם טמאים, והוא פלא.
<h2>דף לז:</h2>
(לז ב רש"י) <b>ד"ה ותרומת מעשר וכו' ומשום מע"ש חוץ לירושלים.</b>—פי' באופן שכבר ראה פני החומה כמבואר במכות יט ב.
<h2>דף מג.</h2>
(מג סע"א) <b>שב שמעתתא.</b>—אולי הן הנזכרות בחולין מב א.
<h2>דף מה.</h2>
(מה רע"א) <b>א"ל רבה בר בר חנה לאביי ומדר' אליעזר קמותבת ליה למר.</b>—כעין זה יש בזבחים קי ע"א, ושם הנוסח: רבה בר רב חנן, וכן יש להגיה כאן, וכ"ה בד"ס כאן.
(שם) <b>אלא אי קשיא הא קשיא דתנן בראשונה וכו'.</b>—תמה אני ע"ז דמאי קושיא, דהא י"ל דזה ששנינו כאן דחוזרין למקומן הוא באופן שאין להם מקום בטוח מן האויב עד מקומם; אבל המשנה דר"ה מיירי כשיש להם באמצע הדרך לפני מקומם עיר בטוחה מן האויב כלשון משנה זו "הרי הן כאנשי העיר", ולכך אין להם צורך לחזור למקומם בשבת.
(שם) <b>גוים שצרו על עיירות ישראל אין וכו' מחללין עליהן את השבת וכו' כשבאו על עסקי ממון.</b>—עי' סנה' עב א: "מ"ט דמחתרת חזקה אין אדם מעמיד עצמו על ממונו וכו' ואי קאי לאפאי קטילנא ליה וכו' בא להורגך השכם להורגו" ואפי' בשבת. וצריך טעם לחלק ביניהם. ועי' ב"י או"ח סי' שכ"ט בשם מהר"ר ישראל דבזמן הזה אפי' על עסקי ממון מחללין וכו', שאם לא יניחם לשלול יהרגוהו. ואינו מובן דהרי גם חז"ל אמרו כן במחתרת. ועי' עוד ב"ק קיז א: ממון של ישראל כיון שנפל ביד גוים אין מרחמין עליו (ועי' רש"י שם).
<h2>דף מז.</h2>
(מז א רש"י) <b>ד"ה יתארסו מיד דהא לא מיעברא משני וכו'.</b>—הלשון דחוק, ונראה שחסר כאן וצ"ל: יתארסו מיד ולאחר ג' חדשים ינשאו דהא לא מיעברא וכו'.
<h2>דף נא.</h2>
(נא א תוספות) <b>ד"ה כזה וכו' ועיר עגולה נמי אמרינן בכיצד מעברין דמרבעה בריבוע עולם.</b>—אין הראייה מובנת, דאין עיר גדולה מוכיחה לעמוד מרובע שאין ריבועו בריבועו של עולם, דהא עיר מרובעת שאין ריבועה בריבועו של עולם - אין מרבעין אותה בריבועו של עולם, כמבואר לקמן נה א, וא"כ אפשר שכן הדין בעמוד מרובע.
<h2>דף נג:</h2>
(נג סע"ב) <b>זו קצרה וארוכה וזו ארוכה וקצרה וכו' שכולכם חכמים וכו'.</b>—במס' ד"א רבה פ"ו הנוסח: "אמר לו בני מפני מה צחקת בי וכו' אמר לו הרי חכם גדול אתה זו היא חכמתך", כאילו היה לו לר' יהושע להבין בחכמתו איזו היא הדרך הטובה ללכת בה. וכן מה שהתפלא ר' יהושע על חכמת התינוק נראה שהוא ע"פ מה שדרשו בספרי ר"פ ראה [פיס' נג]: ובחרת בחיים משל לאחד שהיה יושב על פרשת דרכים, והיו לפניו שני שבילים: אחד שתחילתו מישור וסופו קוצים ואחד שתחילתו קוצים וסופו מישור, והיה מודיע את העוברים ואת השבים ואומר להם: אתם רואים שביל זה שתחילתו מישור - כשתים ושלש פסיעות אתם מהלכים במישור וסופו לצאת לקוצים. ואתם רואים שביל זה שתחילתו קוצים - כשתים ושלש פסיעות אתם מהלכים בקוצים וסופו לצאת למישור. כך אמר להם משה לישראל וכו'. ועוד אמרו בב"ר פס"ו אות ה': רשעים - תחלתן שלוה וסופן יסורים, צדיקים - תחלתן יסורין וסופן שלוה ע"כ<sup class="footnote-marker">*</sup><i class="footnote">וענין מדרש זה נראה שהוא כענין ששנינו בסוף קנים: "זקני עם הארץ כל זמן שמזקינים דעתם מטרפת עליהם וכו' זקני ת"ח כל זמן שמזקינין דעתם מתיישבת עליהם". וביאר בדרשות הר"ן דרוש עשירי, שעמי הארץ שבבחרותם הלכו אחרי יצרם הרע, ומלאו את כל תאוותיהם, אחר שיבואו ימי הזקנה ובטלו התאוה והחמדה ויבינו כי תוהו הנה, ועם כל זה קשה להם לפרוש מהרגלם, כי הרגל נעשה טבע, לכן הם מטורפים בין שתי דרכים לא ידעו דרך עמהם כספינה המטורפת בים בין הגלים תעלה למעלה ותרד למטה ואין להם מנוחה, ולהיפך הצדיקים שבבחרותם קשה היה להם לכבוש את היצר הרע, ורק ברוב עמל וצער גדול ינצחו אותו; אבל לעת זקנה אחרי שיתרגלו במעשה הטוב וגם התאוות נחלשות ורואים, שכל עניני העוה"ז דברים בטלים הם ואין בהם ממש, דעתם מתיישבת עליהם, כי ירגישו אשר מאסו ברע ובחרו בטוב כל ימיהם.</i>. והנה תינוק זה ברוב חכמתו המשיל שתי הדרכים שהיו לפניו לדרך הרשעים ודרך הצדיקים, וכאילו אמר לר' יהושע: ראה נתתי לפניך שתי דרכים: אחת שנראית קצרה בתחילתה, אבל סופה ארוכה, והיא משולה כדרך הרשעים; ואחת נראית ארוכה בתחילתה, אבל סופה קצרה, ומשולה לדרך הצדיקים. ואתה, חכם גדול שבישראל, בין תבין את אשר לפניך ומצא את חידתי, ובחרת בדרך החיים ותלך בשבילם של צדיקים. אבל ר' יהושע לא הבין תחילה את דברי התינוק, וחשב שאינו אלא שיחת חולין, ושתי הדרכים שוות, והלך באחת מהן ושב אל התינוק, וכיון שחזר התינוק ואמר לו "הרי חכם גדול אתה זו היא חכמתך", באותה שעה שם ר' יהושע את הדברים על לבו והבין חכמתו של התינוק, ועד היכן הדברים מגיעים, ולפיכך אמר לאותו תינוק: אשריכם, ישראל, שכולכם חכמים וכו'.
<h2>דף נד.</h2>
(נד רע"א) <b>תלמיד אחד היה לו לר' אליעזר<sup class="footnote-marker">*</sup><i class="footnote">ס"א: ר' אליעזר בן יעקב [וכ"ה הנוסח בכתבי יד ובדפוסים ישנים ועוד.]</i> שהיה שונה בלחש וכו'.</b>—עוד מצאתי נוסח אחר במדרש תנחומא החדש [= הוצאת באבער] פ' מקץ סימן ב': מעשה בתלמיד אחד שהיה וותיק ור"א בן יעקב שמו.
(נד א) <b>חש בראשו יעסוק בתורה וכו'.</b>—נ"ל דחששות אלו אינן אלא במחלות הנפש: "חש בראשו" כגון שהרהר בעבירה, "חש בגרונו" כגון שסיפר לה"ר, "חש במעיו" כגון שאכל מאכלות אסורים, "חש בעצמותיו" כגון רגלים ממהרות לרוץ לרעה או שהרים ידו על חבירו, וכעין זה "חש בכל גופו". ואמרינן בערכין (טו ב): מה תקנתו של מספר לה"ר? אם תלמיד חכם הוא יעסוק בתורה שנאמר מרפא לשון עץ חיים (מש' טו). ובירושלמי תעניות (פ"א ה"א סד רע"א): "חד בר נש הוה איחטא בלישניה אתא לגבי ר' יוחנן ושלחיה גבי ר' חנינה. א"ל איזיל תהי בך ולעי באורייתא דכתיב מרפא לשון עץ חיים". שוב מצאנו בספר מטה משה שער א', שגם הוא פירש באופן זה, והאריך שם ע"פ דרוש (ע"ש).
<h2>דף נו.</h2>
(נו רע"א רש"י) <b>ד"ה בימות החמה יפין וכו'.</b>—כן מבואר בע"ז כח ב.
<h2>דף סג.</h2>
(סג א) <b>שאני התם דאתחילו בכבודו.</b>—פי' והא דלא אמרו כאן "מיזבן זבין" כדלעיל בעובדא דרבינא משום דכאן זימן להם ר"א בריה דר' איקא בלא דמי והוה כמו לנפשיה.
(שם תוספות) <b>ד"ה מאי וכו' דאי על מזבח הפנימי וכו'.</b>—נראה לומר שלקה"ק נכנסו להקטיר, כי עדיין לא הוזהרו ב"אל יבא בכל עת אל הקדש", אלא שנענשו מפני שדרשו בעצמם בפני משה רבם מן הכתוב, שצריכים לעשות מערכה בפני עצמה על מזבח החיצון, ולהביא שם אש מן ההדיוט, ומשם יקחו אש במחתה להקטיר הקטורת שעל מזבח החיצון.
<h2>דף סד:</h2>
(סד ב) <b>שאני יין האיטלקי דמשכר טפי.</b>—עי' מ"ש בסנהדרין ע ע"א.
<h2>דף סה:</h2>
(סה ב תוס') <b>ד"ה ריש לקיש וכו' דר' אפס לא חיה אחר רבי אלא ב' שנים ומחצה כדאיתא בכתובות וכו'.</b>—הכי איתא לפנינו בכתובות שם (קג ב): "ולא קיבל ר' חנינא שהיה ר' אפס גדול ממנו שתי שנים ומחצה יתיב ר' אפס ברישא וכו'". וענין זה שר' אפס היה גדול בשנים מר' חנינא בשתי שנים ומחצה. וכעין זה במנחות קט ב; "נתקנא בו שמעי אחיו שהיה גדול ממנו ב' שנים ומחצה". ועוד בכריתות ה ב: "שהיה גדול מאחיו שתי שנים". אבל מהתוספות כאן נראה ד"ב' שנים ומחצה" אדבתרה קאי: דשתי שנים ומחצה יתיב ר' אפס ברישא, ואין זה מחוור, דאיך יחלקו מאמר אחד לשתי לשונות: חציו בלה"ק וחציו בלשון ארמית, והכי ה"ל למימר 'תרין שנין ופלגא יתיב ר' אפס ברישא'. שוב מצאנו בספר דורות הראשונים ח"ב (דף קל"ג ועוד) שהאריך להוכיח, דר' אפס חי אחרי רבי לפחות עשרים שנה והשיג על הגאון שי"ר ז"ל בערך מלין ערך אנטונינוס שהחליט כפי' התוספות.
<h2>דף עח:</h2>
(עח ב תוספות) <b>ד"ה והתנן וכו' מכל שכן דכרי תבואה דמהני ביטול.</b>—וכן פירש בר"ש שם, אבל פירושם תמוה, דא"כ למה כפלו במשנה שם "גל של צרורות", שכבר שנינו ברישא "בית שמלאהו עפר או צרורות", ועוד מהו "וכן". ועי' ריטב"א כאן שנדחק בזה, אבל הדבר ברור דסיפא מיירי בשהכרי והגל מונחים באויר, ובאופן זה היא טומאה רצוצה אף כשלא ביטלן (וכן מוכח בתוספתא אהלות פט"ו וברמב"ם הל' טומאת מת פ"ז). ורישא רבותא קמ"ל דאפי' עפר או צרורות אם הם בבית צריכים ביטול.
<h2>דף פ.</h2>
(פ רע"א) <b>ואמרו לי סבי דפומבדיתא.</b>—וכן יש בע"ז מח א. והנה בסנה' יז ב איתא: "סבי דפומבדיתא רב יהודה ורב עינא" (וכ"כ רשב"ם בפסח' קיז ב). ותמוה איך שמע אמימר תלמיד רבא (ורבא נולד משמת רב יהודה, קידושין עב ב) מרב יהודה. ואולי נאמר היכא דמוכח שאני, ויהיו סבי דפומבדיתא דהכא חכמים אחרים מאוחרים לרב יהודה ורב עינא. ועי' באו"ז ח"ב סי' קפ"ב שכתב "סבי דפומבדיתא רב יהודה וישיבתו". אולי כן היתה גירסתו בסנה' שם. ועי' חגי' יג א.
<h2>דף פ:</h2>
(פ ע"ב תוספות) <b>ד"ה אגב וכו' הקשה ר"ת וכו'.</b>—נראה לתרץ דזה שאמרו ר' יוחנן בן ברוקה ור"ש שיעור הככר לפי הסאה והקב. היינו לפי שיעור סאה וקב חטין כמות שהן, אבל כשטוחנים אותם ואופים מהם ככרות השיעור מתרבה, וכמו שכתב בהגהות הרש"ש שם. ולפ"ז י"ל דלר"ש יהיו ב' ידות לככר אפוי יותר מחמש ביצים ושליש עד י"ח גרוגרות, וכן י"ל לר' יוחנן בן ברוקה.
<h2>דף פג.</h2>
(פג א תוס') <b>ד"ה וחצי והא דאמר בכל דוכתא כביצה לטמא טומאת אוכלין היינו כר"ש וכו'.</b>—אבל דעת הרמב"ם אינה כן, שהרי פסק בפ"ד ה"א מהל' טומאת מת כריב"ב ופסק ג"כ דשיעור טומאת אוכלין כביצה, וכ"ה דעת הריטב"א כאן.
ודע דהא דתנן "וחצי חצייה לפסול את הגוייה" אינו אלא לסימנא בעלמא, ואינו חצי חצייה מככר ששיעורו "חצייה לבית המנוגע" ממש, דלא שוו שיעורייהו להדדי, דככר שחציו לבית המנוגע היינו כפי העולה לשעור חטין שקבעו, אלא שהחטים נטחנו לקמח, ומהן נאפה הככר, והוסיף בשיעורו מכפי שהיו החטין תחלה, וכמו שכתב בהגהות הרש"ש כאן. אבל שיעור חצי חצייה לפסול את הגוייה הוא בחטים עצמן כמות שהן שלימות, ולכך עולה שיעור זה שתי ביצים שוחקות או שתי ביצים ועוד לר"ש וביצה ומחצה שוחקות לריב"ב; אבל אם היה טוחן אותן ואופה אותן היו מוסיפין בשיעורן. וכן הוא השיעור בחצי חצי חצייה לטמא טומאת אוכלין, שהיא כביצה היינו נמי כפי שיעור חטין שלימות, ודלא כהרש"ש שדעתו דלטומאת הגוייה משערין בככר אפוי ובטומאת אוכלין בחטין ממש כדמוכח מהא דאמרינן הכא: ותנא דידן מ"ט לא תני טומאת אוכלין וכו'.
<h2>דף פז.</h2>
(פז סע"א) <b>במאי עסקינן אילימא באמת המים גופה וכו'.</b>—בתלמודא כאן אוקימו לה לברייתא זו בד' אופנים, אבל מן התוספתא פ"ו נראה לפרשה באופן אחר, דהכי תני שם (הכ"ה): אמת המים שלפני חלון משלשל וממלא הימנה בשבת ובלבד שלא יהא בינה לכותל ארבעה טפחים כדי שיהלך אדם. זה היה מעשה באמה של פרטליס<sup class="footnote-marker">*</sup><i class="footnote">[כ"ה הנוסח בדפוסים ובכתב יד וינא. כתב יד ארפורט: טראפליס.]</i>, ובא מעשה לפני רשב"ג ואמר: הואיל ואין בינה לבין הכותל ארבעה טפחים כדי שיהלך אדם בין כך ובין כך משלשל וממלא הימנה בשבת ע"כ. ולפ"ז משמע דהכא נמי בברייתא שהביאו כאן בשיעור הפלג שבין כותל לאמה נחלקו רשב"ג וחכמים, דחכמים מחמירים ואינם מתירים אלא בהפלג פחות משלשה טפחים כדי שיזדקר הגדי בבת ראש (לעיל טז א), ועי' ברמב"ם פט"ו ה"ד מהל' שבת ובנושאי כליו שם.
<h2>דף צ:</h2>
(צ ע"ב) <b>מתני לה אאכסדרה.</b>—פי' מתני לה למחלוקת רב ושמואל באכסדרה, ופירש"י כאן אינו מובן.
<h2>דף צו.</h2>
(צו סע"א) <b>מדלא מיחו בה חכמים אלמא קסברי מ"ע שלא הזמן גרמא היא.</b>—צ"ע דלהיפך יש להוכיח מכאן דמ"ע שהזמן גרמא היא, ולפיכך כל הנשים פטורות, ולא היה מנהגן להניח תפילין כדמשמע ממה שסיפרו דבר יוצא מן הכלל, שמיכל בלבד היתה מנחת תפילין, אלא שחכמים לא מיחו בה. דאי מ"ע שלא הזמן גרמא היא הרי כל הנשים חייבות בתפילין והיה להם לחכמים למחות בכל הנשים, שאינן מניחות. ואולי נאמר דודאי המ"ל ולטעמיך אלא דדחינן באנפא אחרינא.
<h2>דף צז:</h2>
(צז רע"ב) <b>אימא סיפא ר"ש אומר נותנן לחבירו וכו' חסורי מיחסרא וכו'.</b>—איני יודע למה הוצרכו לחסר, דהא בפשיטות י"ל דר"ש ארישא קאי דתנן מצאן צבתים או כריכות מחשיך עליהן ומביאן, ועל זה אר"ש: נותנן לחבירו וכו'.
<h2>דף ק:</h2>
(ק סע"ב) <b>ומאי מפייס לה וכו'.</b>—אין זה אלא משל ובאו ללמד דרך ארץ לאדם, שאשתו מתקוטטת עמו קודם תשמיש על אודות בגדיה ותכשיטיה, מותר לו לשקר לה ולומר שיקנה לה בגדים ותכשיטים (אף שיודע הוא שאין זה ביכלתו) עד שיפייסנה.
<h2>דף קג:</h2>
(קג ב רש"י) <b>ד"ה ה"ג ואי רבנן לישקליה ניהליה ביד וכו'.</b>—גירסת רש"י ופירושו כאן דחוק מאד כמובן. והעיקר כגירסת המאור: "ואי רבנן נשקליה ניהליה בכלי תפשוט דר"א דאמר ר"א מחלוקת ביד אבל בכלי ד"ה חייב וליטעמיך נשקליה ניהליה ביד האי מאי אא"ב איתא לדר' אלעזר גזירה יד אטו כלי אלא א"א ליתא לדר' אלעזר נישקליה ניהליה בין ביד בין בכלי ותו לא מידי". וביאור זה מובן מאליו. [ועי' ד"ס.]
