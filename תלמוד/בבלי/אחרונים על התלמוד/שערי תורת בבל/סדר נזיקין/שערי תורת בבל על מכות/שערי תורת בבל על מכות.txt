<h1>שערי תורת בבל על מכות</h1>
<h2>דף ה.</h2>
(ה א תוספות) <b>ד"ה וכן וכו' בממון הוי קרוב לודאי שיבואו עדים וכו'.</b>—אין דבריהם מחוורים כמובן. ונראה לומר דבממון אף קודם שבאו עדים ה"ז בר חיוב דלא איברו סהדי אלא לשקרי, לפיכך מאחר שלבסוף באו עדים והעידו שהוא חייב לו ממון, נמצא שבשעה שהעידו הזוממים כבר נתחייב לו לשלם, אף קודם שבאו העדים האמתיים.
<h2>דף ו.</h2>
(ו סע"א) <b>הכי אמרינן להו למיחזי אתיתו וכו'.</b>—עי' בתוס' ר' ישעיה דטראני ב"ב (קיג ב) שכתב, ד"בהלכות הגאונים יש בשם רב צמח גאון הלכה כרב נחמן דאמר הלכה כרבי, הילכך היכא דאתו לב"ד אמרינן להו לאסהודי אתיתו או למיחזי, אי אמרי למחזי אתינן ולא לאסהודי לא מיפסלי הנך כשרין ומה דמסהדין שפיר מסהדין". וע"פ זה כתב בזה ששנינו "ואימתי בזמן שהתרו בו וכו'" ה"פ שבזמן שבאו יחדיו להעיד בב"ד התרו בהם ב"ד זאת ההתראה שבתלמוד "למיחזי אתיתו או לאסהודי אתיתו"<sup class="footnote-marker">*</sup><i class="footnote">שלפירש"י קשה השאלה "היכי אמרינן להו", דעדיין לא שמענו שב"ד צריכים לומר להם איזה דבר.</i>, דהיינו שקודם שמקבלים את עדות העדים שואלים אותם ב"ד: לשם מה באו לכאן? וכל אלו שיאמרו להעיד באנו, הנה אם נמצא ביניהם קרוב או פסול עדותם בטלה, וכל מי שיאמר שלא בא לב"ד על מנת להעיד בפניהם ושיקיימו עדותו, שהרי הוא קרוב או פסול, אלא שבא לראות איך יגמר דינו של זה, אע"פ שהוא עצמו ראה את המעשה, ואפי' אם סיפר מה שראה בפני ב"ד, מאחר שלא בא בפני ב"ד כדי להעיד אלא כדי לראות אינו פוסל את שאר העדים הכשרים. אבל אם ב"ד לא התרו בהם תחילה, והעידו עדים רבים, ונמצא ביניהם קרוב או פסול - עדות הכשרים קיימת, שכן הוא דרך כל הרואים לבוא לב"ד ולספר מה שראו לא על דעת שיקיימו העדות על פיהם ויסמכו על דבריהם, אלא כדי לסייע ולחזק את דברי העדים הכשרים<sup class="footnote-marker">*</sup><i class="footnote">ובזה מיושב מה שהקשו כאן בתוס' ד"ה לאסהודי.</i>. והיינו דאמרינן "מה יעשו שני אחים וכו'". ועל שיטת ר' ישעיה זאת רמז בטור ח"מ סי' לח סעיף יד, וכן נראה שהיא דעת הר"נ<sup class="footnote-marker">*</sup><i class="footnote">מובא בב"י שם סי' ז סעיף ו (ע"ש).</i>. עי' בר"נ על הרי"ף כאן, ובזה ניחא מה ששנינו "שהתרו בהן" לשון רבים, ולא כמו ששנינו למטה "מתרה בו" לשון יחיד.
<h2>דף יא.</h2>
(יא א) <b>חזינא להו לתפילין דבי חביבי דתפירי בכיתנא.</b>—לפי זה צ"ל, שר' חייא חולק על מה דאמרינן למעלה סתם "תפילין הל"מ לתופרן בגידין". וזה תימה. ועוד שמכאן תהיה סתירה לשיטת הרמב"ם בהקדמתו לפיה"מ, שאין מחלוקת על "הל"מ". לפיכך העיקר כנוסח שהביא הריטב"א "חזינא להו לתילי דבי חביבי דתפירי בכיתנא", ופי' "תילי" ספר תהלים.
<h2>דף יב.</h2>
(יב א) <b>רוצח שיצא וכו' גואל הדם והרגו נהרג עליו וכו'.</b>—תמוה שמקרא מלא הוא "ורצח גואל הדם את הרוצח אין לו דם" (במ' לה כז), והוא לאחר שדנו אותו ב"ד לגלות כמבואר שם.
(יב א תוספות) <b>ד"ה אילן וכו' ואויר ירושלים כירושלים.</b>—נראה שיש כאן השמטת סופר, וצ"ל: "דאויר ירושלים כירושלים לאכילת מע"ש אבל לא לקדשים קלים". וכן כתב הריטב"א כאן בשם התוס'. ועי' מ"ש ע"ז במהרש"א, ודבריו תמוהים, שהרי מפורש בפסחים שם, דגגין לא נתקדשו לענין אכילת קדשים קלים (ע"ש).
<h2>דף יב:</h2>
(יב ב רש"י) <b>ד"ה רב אשי אמר מאי אחר הנוף דקאמר מתניתין דהכא וכו'.</b>—עי' בר"ש מעשרות ספ"ג שכתב עוד לשון אחר דרב אשי אמתני' דהתם קאי דתנן "ובירושלים הלך אחר הנוף", דהיינו אף אחר הנוף, דבין נוף ובין עיקר, מכנגד החומה ולפנים כלפנים ואוכלים שם מע"ש, אבל לא פודין אותו; מכנגד החומה ולחוץ, בין נוף בין עיקר, פודין שם מע"ש ואין אוכלין אותו.
<h2>דף טז:</h2>
(טז ב) <b>נמלה לוקה חמש.</b>—פירש"י דאל תשקצו אינו בחשבון, משום דאשר תרמוש לשון בריות גדולות הוא. והקשו ע"ז בתוס' (עירובין כח א) מדדרשינן בסנה' (נט ב) ובכל חיה הרומשת זה נחש אע"פ שהולך על גחונו. ועי' ריטב"א כאן, שדחה קושיית התוס', משום דמקרא זה נאמר קודם שנתקלל הנחש "על גחונך תלך"<sup class="footnote-marker">*</sup><i class="footnote">ועי' נדה כג א מה שתירץ ע"ז בהגהות רש"ש שם.</i>; אלא שהרמב"ן בהשגותיו על ס' המצות להרמב"ם שרש ט הקשה גם הוא על פירש"י מדכתיב "וכל השרץ הרומש על הארץ" (ויק' יא מד), ועוד כתיב "ויגוע כל בשר הרומש על הארץ בעוף ובבהמה ובחיה ובכל השרץ השורץ על הארץ" (בר' ז כא), ועוד כתיב "הרומשת במים" (ויק' יא מו). ולכן תירץ הרמב"ן שם דלאו זה אינו במנין מפני שהוא לאו שבכללות, שכולל בהמה טמאה ועוף טמא ושרץ העוף ושרץ הארץ וכאלה. ועוד תירץ באופן אחר, שלאו זה אינו אלא אזהרה שלא ישקצו את נפשותם בנאסרים עליהם בלאוים המפורשים במקומות אחרים, וזה כענין הכתוב "ושמרתם מצותי".
(שם) <b>חמש משום בריה ואחת משום כזית נבילה.</b>—כתב בכ"מ הל' מאכלות אסורות פ"ב הכ"ד: לאו משום שמה דנבילה אלא משום בשר שרץ טמא. ותמה עליו בל"מ שם, ד"מאחר שהוא לוקה חמש מלקיות משום שרצים איזה לאו דשרץ תו איכא". ונראה שדעת הכ"מ דאף שאותו לאו של כזית שרץ טמא הוא עצמו הלאו דבריה, מ"מ אם התרו בו, דכשתאכל כזית זה תתחייב שש מלקיות: חמש משום בריה ואחת משום כזית - הרי זה חייב ו' מלקיות, וכדאיתא כעין זה בירושלמי נזיר פ"ו ה"א [נד ע"ד]: "ר' אבהו בשם ר' יוסי בן חנינה אכל ה' נמלים כאחת בהעלם אחד (צ"ל: בהתרייה אחת, דאין מלקות בשוגג, ולא הוזכר "העלם אחד" אלא לענין חטאת) חייב על כל אחת ואחת משום בירייה רססן ואכלן אינו חייב אלא אחת והוא שיהא בהן כזית (פי' וחייב משום כזית של שרץ טמא, אבל א"א לומר משום כזית נבילה, דא"כ יהא חייב שתים, אחת משום נבילה ואחת משום שרץ טמא, דלאו של שרץ טמא להיכא אזל) וכו' אכל מן הריסוסין כזית ונמלה חייב שתים. אין כיני אכל מן הריסוסין פחות מכזית והשלים להן נמלה חייב שתים, אין כיני אכל נמלה שיש בה כזית חייב שתים". וברור שהירושלמי מיירי דהתרו בו דכשתאכל נמלה זו שיש בה כזית תהא חייב שתים, דלשיטת ירושלמי אין בנמלה אלא מלקות אחת, ואין הכפל הלאוין מרבה את המלקיות, וכדעת הרמב"ם בס' המצות שלו ל"ת קע"ט<sup class="footnote-marker">*</sup><i class="footnote">ועי' רמב"ן בהשגותיו על ס' המצות שרש ט', שהאריך לחלוק על הרמב"ם בזה, כי שיטת תלמוד שלנו כן, אלא שכפל הלאוין מרבה המלקיות. וע"פ זה כתבו התוס' בד"ה ולא בסוגיא שלנו כאן, שאם אכל נמלה גדולה שיש בה כזית לוקה שש, חמש משום בריה ואחת משום כזית נבילה.</i>.
ועוד בירושלמי שם ה"ה [נה ע"ב]: אם היתה צלוחית אחת של יין והתחיל (כלומר: הנזיר) לשתות בה, אמרו לו תהא יודע אם תשתה את כולה יש בה עשרה זתים ותתחייב י' מלקיות מקבל התרייה בדעת הזאת<sup class="footnote-marker">*</sup><i class="footnote">והרמב"ם בפיה"מ פרק זה על המשנה "נזיר שהיה שותה יין כל היום" רמז על ירושלמי זה, אבל השמיטו ביד חזקה בהלכות נזירות, משום דאין שיטת תלמודנו כן, כדמוכח לקמן כ ע"ב (ועי' שם תוס' ד"ה לא).</i>.
והנה פי' הכ"מ שכתבנו למעלה היה עולה יפה לפי דעת הרמב"ם במאכלות אסורות (שם), שא"א שילקו כמה מלקיות משום בריה באיסור אחד, והיא שיטת הירושלמי. אבל לשיטת הגאונים ורש"י ותוס' ורמב"ן ושאר המפרשים של תלמודנו כל חמשת הלאוין שבנמלה הם משום איסור אחד משום כפל הלאוין א"א לומר דמ"ש כאן "וא' משום כזית נבילה" היינו משום שרץ טמא, וכשהתרו בו משום כזית ומשום בריה, שכבר כתבנו שאין בהתריה אחת שתי מלקיות משום איסור אחד בלאו אחד לפי שיטת תלמודנו. ועוד דא"כ ילקה עשר מלקיות, ה' משום בריה וה' משום כזית שרץ טמא. ואפי' למה שכתבו כאן התוס' בד"ה ריסק, דעל הלאוין משרצים שאינם כתובים בלשון אכילה אינו לוקה עד שיאכל בריה שלמה, מ"מ יהא לוקה שבע מלקיות, שהרי יש בין חמשת הלאוין דשרצים שתים שכתוב בהם לשון אכילה. ומוכרח דזה שאמרו כאן "משום כזית נבילה" היינו איסור נבילה ממש מדכתיב "לא תאכלו כל נבילה" (דב' יד כא), שכולל אף נבלת שרץ טמא, וכמ"ד איסור חל על איסור (עי' מעילה טז א).
<h2>דף יח:</h2>
(יח ב) <b>ואי כדקאמרת את זה לא תאכלו למה לי.</b>—עי' ריטב"א שפירש, דסמיך אסיפא דספרא דמסיים התם: "אין לי אלא בעשה בל"ת מנין וכו'". וכעין זה בפירש"י ותוס' זבחים לד א (ע"ש). אבל כאן אין צורך בזה, דאפשר לומר דהכי פריך: "את זה לא תאכלו למה לי", דאין לומר דחייב עליו בשתי מלקיות, דהא מוכח בכמה מקומות, שאין לוקין על אכילת בהמה טמאה אלא אחת, כמו בחולין ק ע"ב דתני "האוכל גיד הנשה של טמאה ר' יהודה מחייב שתים", ואי איתא "מחייב שלש" מיבעי ליה.
<h2>דף כב.</h2>
(כב א) <b>והרי נזיר בנזיר שמשון וכו'.</b>—מפירש"י משמע, דנזיר שמשון היינו כשמשון ממש, שמלאך הדירו, ודוקא נזיר כזה אין לו שאלה. אבל דעת התוס' בנזיר (ד א ד"ה מה) דכל מי שנדר להיות נזיר כשמשון ה"ז נזיר שמשון ואינו בשאלה. וכן משמע בנזיר יד א. שוב מצאתי בחות יאיר סי' טו שהאריך בענין זה.
(שם) <b>המרביע שור פסולי המוקדשין לוקה שנים.</b>—מפירש"י וחדושי ריטב"א ותוס' בכורות לג א ד"ה חד ורמב"ם הל' כלאים פ"ט הי"א וכ"מ הל' מעילה פ"א ה"ט נראה דגרסי "לוקה" סתם [וכן לי' "שנים" לא בכתב יד מינכן ולא בכל הדפוסים הישנים]. ולפי גירסא שלנו י"ל דלוקה משום עבודה וכלאים, ולדעת ר"ת י"ל משום מרביע צבי בבהמה וכן איל.
(שם תוספות) <b>ד"ה אמר וכו' וקשה דאכתי ליתא וכו'.</b>—תירוצם דחוק כמובן, אבל נראה דר"ז התכוין כשאמר "שבועה שלא אחרוש" סתם, וה"ז כולל בשבועתו בין חול ובין יו"ט, אלא שכלפי דאמר תחלה "שבועה שלא אחרוש ביו"ט", חזר אח"כ ואמר "בין בחול בין ביו"ט", אבל לא שאמר כן מפורש, אלא סתם קאמר.
<h2>דף כג.</h2>
(כג סע"א משנה) <b>כל חייבי כריתות שלקו נפטרו מידי כריתתן.</b>—כתב בסוף ס' שו"ת רלב"ח בשם ר' יוסף גיקאטילייאה שכתב בערך כרת: "דוקא מעונש הכרת נפטרו, אבל עדיין צריכים שיבואו עליהם יסורין למירוק עונותיהם, והביא ראיה מההיא דארבעה חלוקי כפרה (יומא פו ב)<sup class="footnote-marker">*</sup><i class="footnote">ועי' שם, כי אין ראייתו מובנת לי.</i>, ודוקא בשעיר עזאזל היו מתכפרים בכל וכל לא במלקות. זו היא דעתו, ואין לחלוק עליו כי הוא רב גדול".
