<h1>באר שבע על הוריות</h1>
<h2>דף ב.</h2>
<b>הורו בית דין לעבור כו'</b> איכא למידק טובא חדא מכדי תנא בסדר נזקין קאי מאי טעמא תני הוריות מה ענין הוריות בסדר נזיקין בסדר קדשים הוה ליה למיתנייה שהוא הלכות קרבנות וכהאי גוונא דייק הגמרא בריש מסכת נזיר מכדי תנא בסדר נשים קאי מאי טעמא תני נזיר בסדר קדשים ה"ל למיתנייה שהוא הלכות קרבנות ועוד מכדי תנא מאבות סליק מאי שנא דתני הוריות. ואע"ג דקי"ל דבתרי מסכתות אין סדר למשנה הני מילי לענין מחלוקת ואח"כ סתם לפי שרבי לא שנה לתלמידיו המסכתות על הסדר אלא כמו שהיו חפצים התלמידים אבל אחר ששנאן וחברם על הסדר חברם וצריך בכל מסכתא טעם למה נשנית אחר שלפניה כדדייק הגמרא בריש מסכת שבועות מכדי תנא ממכות סליק מ"ש דתני שבועות וכן בריש מסכת סוטה מכדי תנא מנזיר סליק מאי שנא דקתני סוטה ועוד אמאי לא התחיל התנא למיתני ברישא הוראת כהן משיח לעצמו כו' והדר ליתני הורו ב"ד לעבור כו' כסדר הפרשה שהרי פרשת כהן משיח כתיבא ברישא והדר כתיבא פרשת ב"ד וכה"ג דייק הגמרא בריש מסכת סוטה. ומיהו בהא איכא למימר כיון דהתנא בעי למיתני שהוראת כהן משיח לעצמו כהוראת ב"ד לצבור כמפורש לקמן ריש פרק ב' הלכך איצטריך להודיענו מעיקרא דין הוראת ב"ד לצבור וכה"ג משני הגמרא בדוכתי טובא. ועוד י"ל כיון דהוראת כהן משיח לעצמו הוא גנותן של ישראל כמו שדרשו לאשמת העם כשכהן גדול חטא אשמת העם הוא מפני שהן תלויין בו לכפר עליהם ולהתפלל בעדם ונעשה מקולקל הלכך לא התחיל התנא בהורה כהן משיח לעצמו וכה"ג אמרו בספרי בפרשת בהעלותך בפסוק ויעשו בני ישראל את הפסח במועדו וגו' מפני מה לא פתח ראש הספר בזו מפני שהוא גנותן של ישראל כו' והא דהתחילה בו התורה טעמא רבה איכא במילתא כדי ללמדנו דפר כהן משיח קודם לפר העדה כדתנן לקמן בפרק בתרא ויליף ליה מקרא ושרף אותו כאשר שרף את הפר הראשון אבל כל הקושיות קמייתא אכתי קשה וגם על מסכת אבות גופא איכא למידק מה ענינה בסדר נזיקין וי"ל כמו שכתב הרמב"ם ז"ל בהקדמה מסדר זרעים שהיה מסדר רבי מסכת אבות אחר מסכת סנהדרין ומה שנלוה אליה לפי שהיא כוללת המוסרים הצריכים ביותר אל הדיינים ולפיכך היה תחלת דבריו במסכת אבות הוו מתונים בדין כו' וכאשר השלים מוסר הדיינים התחיל לבאר שגיאותם כי אדם אין צדיק בארץ אשר יעשה טוב ולא יחטא ולפיכך היה מסדר רבי מסכת הוריות אחר מסכת אבות עכ"ל ובהאי תירוצא מיתרצא גם הקושיא שהקשיתי אמאי לא התחיל התנא למיתני ברישא הורה כהן משיח לעצמו כו' והוא מפני שהתנא קאי אמסכת אבות ובא להתחיל לבאר שגיאות הדיינים אחר שהשלים לבאר מוסר הדיינים הלכך התחיל בהורו ב"ד לעבור כו' שהם הדיינים המיוחדים (הגה"ה ואף על פי שמצאתי בכרכים שבידינו מסכתא זו מסודר אחר מסכת ע"א וכן כתבו התוספות בהדיא בריש מס' ע"א מ"מ סמכתי טפי על הרמב"ם בזה כי ראיתי שהוא מקשר ומחבר בטוב טעם ודעת כל המסכתות שבש"ס אחת מהנה לא נעדרה כהלכה למשה מסיני מסורה. עד כאן הגה"ה):
ומיהו אכתי איכא למידק אמאי לא נקט הורו בית דין שוגגין לעבור כו' כדנקט לקמן בפרקין במשנה הורו ב"ד שוגגין ועשו כל הקהל שוגגין מביאין פר כו' ואי אפשר לומר דלא בעינן שוגגין בב"ד לגבי יחיד דליהוי תולה בב"ד דהא ליתא כמפורש לקמן ובירושלמי כל הורייה שב"ד מביאין פר אין היחיד מביא כשבה או שעירה וכל הורייה שאין ב"ד מביאין פר היחיד מביא כשבה או שעירה וי"ל דהכא לא איצטריך למתני שוגגין משום דפשוט הוא דכתיב ואם כל עדת ישראל ישגו דעליה קאי התנא וכיון דכתיב ישגו אלמא דבעינן שוגגין בב"ד והא דנקט לקמן הורו ב"ד שוגגין כו' שאני התם שכל עצמו לא נחת אלא למנות כל החלקים בענין חיוב ופטור ואגב דתנא מזידין ועשו שוגגין שוגגין ועשו מזידין שכל א' חלוקה בפני עצמו הוא תנא נמי הורו ב"ד שוגגין ועשו כל הקהל שוגגין כדי לעשות חלוקה ג' וכה"ג משני הגמרא לקמן. ועי"ל משום שאין התנא שונה במשנה הזאת רק כלל הענין ומניח הפרטים כי יש תנאים רבים לזה הדין והתנא לאו רוכלא הוא וסמך על מה שפירש כולה לקמן בפרקין ולכן לא נקט כאן שוגגין משום דסמך אמה דפירש לקמן בפרקין הורו ב"ד שוגגין ועשו כל הקהל שוגגין מביאין פר הורו ב"ד מזידין ועשו כל הקהל שוגגין מביאין כשבה ושעירה כו'. ובהאי תירוצא מיתרצא קושיא אחריתי שיש להקשות מדנקט לעבור סתם משמע לעבור לגמרי דאל"כ לא הוה ליה לסתום אלא לפרש לעבור בבטול מקצת וקיום מקצת ואי אפשר לומר כן שהרי לקמן בפרקין תנן הורו ב"ד לעקור את כל הגוף הרי אלו פטורים שנאמר ונעלם דבר דבר ולא כל הגוף והיחיד שעשה על פיהם חייב להביא חטאת קבועה בפני עצמו אלא על כרחך צריך לומר דמיירי שהורו לעבור בבטול מקצת וקיום מקצת כגון שהורו שחלב שעל הקרב מותר ולא החלב שעל הכליות או חלב שעל גבי הקיבה מותר ולא החלב שעל גבי הדקין וכיוצא בזה הורו גבי דם כגון שהורו שדם הלב מותר ולא הדם שיצא בשעת שחיטה והא דלא פירש כן בהדיא לעבור בבטול מקצת וקיום מקצת מפני שסמך אמה דפירש לקמן במשנה שהבאתי ואפשר נמי לומר שמפני זה נקט התנא מכל מצות ולא אמר בקצור לעבור על מצוה אחת האמורה בתורה כדי ללמדנו דאיירי שהורו לעבור מקצת המצוה ולא שתעקר המצוה כולה וכי האי גוונא ממש דרש חזקיה לקמן בגמרא לישנא דקרא מכל מצות למימרא מקצת המצוה ולא שתעקר המצוה כולה:
<b>מכל מצות האמורות בתורה.</b> לאו דוקא מכל שהרי לקמן בפרק ב' תנן אין בית דין חייבין עד שיורו בדבר שזדונו כרת ושגגתו חטאת כו' שהן ל"א מצות לא תעשה בלבד וכולן מנויות בריש מסכת כריתות אלא התנא לישנא דקרא דעליה קאי נקט ועשו אחת מכל מצות ה' ואפשר לומר שמפני זה נקט הקרא מכל למימרא מכל ולא כל מצות פרט למצות שאין חייבין על זדונן כרת ושגגתן חטאת כמו שאמרו בספרא מכל מצות ה' ולא כל מצות פרט לשמיעת קול ולביטוי שפתים ולטומאת מקדש וקדשיו:
<b>האמורות בתורה</b> איכא למידק האמורות בתורה ל"ל פשיטא האמורות בתורה אלא במאי וי"ל דאתא לאפוקי מצות המלך ומצות בית דין כמו שאמרו בספרא מצות ה' ולא מצות המלך ולא מצות ב"ד ויותר נכון לומר דאתא לאפוקי מצות האמורות למשה בעל פה וכי תימא הא בהדיא קתני לה לקמן בפרק ב' אין ב"ד חייבין עד שיורו בדבר שזדונו כרת ושגגתו חטאת כו' י"ל תני והדר מפרש כדמשני הגמרא לקמן והא דקתני והלך היחיד ולא אמר בקצור ועשה היחיד שוגג על פיהם אשגרת לישן הוא דכן אשכחן בדוכתי טובא דקתני והלך והוא מיותר. ואף על גב דבקדושין ריש פרק האומר דייק הגמרא גבי הא דתנן והלך וקדשה לעצמו מאי והלך שהלך ברמאות. נראה לי דלאו מיתורא קדייק דאם כן הוה ליה למידק מאי והלך בכל המקומות דקתני המשנה והלך והוא מיותר אלא קדייק משנוי הלשון מדלא קתני ויצא וקדשה לעצמו כדקתני ברישא האומר לחבירו צא וקדש לי כו' ולא קתני האומר לחבירו לך וקדש לי וכו':
<b>והלך ועשה על פיהם כו'.</b> כאן לא שייך למיתני ועשה שוגג על פיהם כדקתני ברישא אע"ג שגם זה הוא שוגג דקא טעי במצוה לשמוע דברי חכמים כדמפרש בגמרא משום דאין זה שוגג על פיהם דהא ידע שטעו ולא איצטריך למיתני עשה על פיהם שוגג לאשמועינן שאינו חייב כשהוא מזיד אלא דוקא כשהוא שוגג שחשב שמצוה לשמוע דברי חכמים משום דפשוט הוא דמזיד לאו בר קרבן הוא והוה קשה ונתני ועשה על פיהם שוגג למה לי כדפריך הגמרא לקמן על הרישא:
<b>הרי זה חייב כו'.</b> איכא למידק אמאי נקט כאן טפי הרי זה מלעיל ברישא דקתני בין שלא עשו ועשה פטור ולא נקט הרי זה פטור וי"ל דכאן נקט הרי זה לדיוקא האי הוא דחייב הא אחר פטור כדדייק הגמרא לקמן:
<b>אמר שמואל לעולם אין ב"ד חייבין</b> פרש"י לעולם כלומר בין למ"ד ב"ד מביאין פר בין למ"ד צבור מביאין פר ולא ב"ד לעולם לא הוי גמר הוראה וכו' וקשה בעיני טובא על פירושו חדא פשיטא מהיכא תיתי שיהיה חילוק לענין אימתי הוי גמר הוראה בין למ"ד ב"ד מביאין פר בין למ"ד ציבור מביאין פר ולא ב"ד הלא לא פגע ולא נגע ענין זה לזה ואין לנו לבדות מלבנו מחלוקת חדש א"כ מה הוצרך שמואל לומר לעולם ועוד דא"כ לא הו"ל לשמואל לקבוע דבריו כאן אהך משנה אלא אמשנה אחריתא לקמן בפרקין הורו ב"ד ועשו כל הקהל או רובן על פיהן מביאין פר כו' דקתני שם מחלוקת זו מי חייב להביא פר דר"מ אמר ב"ד מביאין פר ולא צבור ור"י אמר צבור מביאין פר ולא ב"ד ועוד דא"כ הו"ל לומר סתם לעולם אין חייבין כו' ולא ה"ל להזכיר ב"ד שהרי רש"י גופיה דקדק מלשון המשנה לקמן בפ"ב וז"ל והא דקתני שאין ב"ד חייבין ולא קתני שאין צבור חייבין סתמא כר"מ דאמר ב"ד מביאין פר ולא צבור כו' וכמעט שדבריו סותרין זה את זה וכן קשה אמה שסיים רש"י ופירש לעולם לא הוי גמר הוראה דליחייבו קרבן ולגבי יחיד דלהוי תולה בב"ד פשיטא מהיכא תיתי שיהי' חילוק לענין אימתי הוי גמר הוראה בין דליחייבו הב"ד להביא פר ובין דלהוי יחיד תולה ב"ד שהרי מפורש לקמן בפרקין ובירושלמי כל הורייה שב"ד מביאין פר אין היחיד מביא כשבה או שעירה וכל הורייה שאין ב"ד מביאין פר היחיד מביא כשבה או שעירה. ולולא פיו הקדוש של רש"י היה נ"ל לפרש בענין אחר לעולם אין ב"ד חייבין כלומר לא מבעיא כשלא עשו ב"ד ועשה אלא אפילו עשו ב"ד ועשה עמהן סד"א אין לך גמר הוראה גדולה מזו אע"ג שלא אמרו להם מותרים אתם כיון שהב"ד עצמו עשו עמו אפ"ה לעולם אין ב"ד חייבים עד שיאמרו כו' כן נ"ל. ואכתי איכא למידק מדקאמר שמואל אין ב"ד חייבין ובלשון הזה נמי אמר לקמן אין ב"ד חייבין עד שיורו בדבר שאין הצדוקים מודין בו כו' ולא אמר אין צבור חייבין משמע דשמואל סבירא ליה דרבי מאיר דאמר לקמן במשנה ב"ד מביאין על ידיהן פר והן פטורים וכה"ג ממש דקדק רש"י ז"ל לקמן בפ"ב מלשון המשנה דקתני נמי כלשון שמואל שאין ב"ד חייבין עד שיורו לבטל מקצת כו' וז"ל והא דקתני שאין ב"ד חייבין ולא קתני שאין צבור חייבין סתמא כר' מאיר דאמר לעיל בפ"ק ב"ד מביאין על ידיהן פר והן פטורים עכ"ל וכיון דשמואל ס"ל כר' מאיר כנגד ר' יהודא דפליג עליה לקמן במשנה וסבירא ליה צבור מייתי ולא ב"ד משמע דשמואל לית ליה הני כללי דרבי יוחנן דאמר רבי יעקב בר אידי משמיה בעירובין בפרק מי שהוציאוהו רבי מאיר ורבי יהודא הלכה כרבי יהודא ורבי יהודא ור' יוסי הלכה כרבי יוסי וכן משמע בסוף פ"ק דע"א גבי שכירות בתים לעכו"ם בארץ ישראל דפליגי רבי מאיר ורבי יוסי אי שרי להשכיר או לא ופסק שמואל דהלכה כרבי יוסי וכן בסוף פרק מציאת האשה גבי המשליש מעות פסק שמואל דהלכה כר' יוסי כנגד רבי מאיר ואם איתא דשמואל אית ליה להני כללי דרבי יוחנן א"כ קשה מאי איצטריך שמואל לפסוק הלכה כרבי יוסי כנגד רבי מאיר ומהאי טעמא מסיק הגמרא בפרק מי שהוציאוהו דרב לית ליה להני כללי דר"י מדהוצרך רב לפסוק הלכה כרבי יהודא כנגד רבי מאיר וא"כ קשה לי טובא על הסוגיא דגמרא שם בפרק מי שהוציאוהו דמסיק אלא הכי קאמר הני כללי לאו דברי הכל נינהו דהא רב לית ליה הני כללי ולמה לא הזכיר גם כן שמואל הואיל ונחת לומר הני כללי לאו דברי הכל נינהו כיון שמוכח משמעתין ומכל אלה מקומות שהבאתי שגם שמואל פליג עליה דרבי יוחנן בהני כללי וגם על הרי"ף ז"ל יש לתמוה שפסק שם בפרק מי שהוציאוהו דהלכה כרבי יוחנן בהני כללי אע"ג דרב פליג עליה דר' יוחנן בהני כללי שהרי רגיל הרי"ף לפסוק הלכה כרב ושמואל במקום דפליגי תרוייהו על רבי יוחנן משום דהוה ליה ר' יוחנן יחיד ואין דבריו של אחד במקום שנים כמו שפסק בפ' חבית ובפרק הדר ובשאר דוכתי טובא ועוד שהרי רב הונא ורב נחמן פליגי נמי עליה דר"י בהני כללי מדבעו מיניה דרבה בר אבוה בפרק יש נוחלין אם הלכה כרבי יוסי כנגד ר' יהודא גבי הכותב נכסיו לבניו צריך שיכתוב מהיום ולאחר מיתה כו' וכן מוכח בסוף פרק מציאת האשה מדפסק רב נחמן דהלכה כר"מ כנגד ר' יוסי גבי המשליש מעות ומיהו בהא דפסק שמואל הלכה כרבי יוסי כנגד רבי מאיר בסוף פ"ק דע"א גבי שכירת בתים לעכו"ם בא"י שהבאתי יש לדחות ולומר לעולם אימא לך דשמואל אית ליה הני כללי דרבי יוחנן ואפילו הכי שפיר איצטריך שמואל לפסוק הלכה כרבי יוסי לאשמועינן דהלכה כרבי יוסי אע"ג דסתם לן תנא בתר הכי כר' מאיר והוי ליה מחלוקת ואח"כ סתם ואתא לאפוקי מדרבי יוחנן דאמר בפרק החולץ מחלוקת ואח"כ סתם הלכה כסתם. ועוד יש לדחות ולומר מטעם אחר דשמואל ס"ל הני כללי דרבי יוחנן ואפילו הכי שפיר איצטריך שמואל לפסוק הלכה כרבי יוסי הואיל דשמואל עצמו פסק בפרק אע"פ דהלכה כרבי מאיר בגזרותיו סד"א דכאן גם כן הלכה כוותיה הואיל והוא מחמיר מחמת גזרה שאוסר להשכיר בתים לעכו"ם בא"י גזירה משום מכירה דאיסור דאורייתא הוא שנותן להם חנייה מקרקע. (הגה"ה. ואולי מהאי טעמא נמצא כתוב באשיר"י שלפנינו אמר רב יהודא אמר שמואל הלכה כרבי מאיר והוא מהטעם שפירשתי משום דשמואל עצמו פסק בפ' אעפ"י דהלכה כר"מ בגזרותיו. מיהו נראה לי ברור דטעות סופר הוא באשיר"י וצריך להיות הלכה כרבי יוסי כמו שכתוב בגמרא שלפנינו וברי"ף ובכל הפוסקים חדשים גם ישנים כי בקצור פסקי הרא"ש פסק בהדא כרבי יוסי ועוד דאל"כ א"א דהוה שתיק הרא"ש מלהזכיר שדעת הרי"ף אינו כן הואיל שהוא שותה מימי הרי"ף וסתם דבריו הם דברי הרי"ף שהוא הגמרא שלו. עד כאן הגה"ה). ואם תאמר היא גופא טעמא מאי למה באמת לא פסק שמואל כרבי מאיר כיון שהוא מחמיר מחמת גזרה ויש לומר משום דמסתבר ליה טעמא דרבי יוסי דאמר שדות דאית בהו תרתי קאסרי ביה רבנן בתים דלית בהו תרתי לא גזרו ביה רבנן וכן הא דפסק שמואל דהלכה כרבי יוסי כנגד רבי מאיר בסוף פרק מציאת האשה גבי המשליש מעות יש לדחות ולומר דשמואל אית ליה הני כללי דרבי יוחנן ואפילו הכי שפיר איצטריך שמואל לפסוק דהלכה כרבי יוסי כנגד ר' מאיר לאפוקי מדרב נחמן דפסק הלכה כר"מ וכה"ג משני הגמרא בפרק מי שהוציאוהו הא דאיצטריך ר' יוחנן למימר הלכה כרבי יוסי כנגד ר' מאיר לאפוקי מדרב נחמן וכן מתרצי' התוספות בפרק ואלו מגלחין הא דאיצטריך שמואל למימר הלכה כרבי יוסי במועד ובאבל כנגד רבי יהודא לאפוקי מדעולא דפסק הלכה כר' יהודא באבל ומיהו משמעתין שפיר משמע דשמואל לית ליה הני כללי דרבי יוחנן כדאמרן א"כ הדרא הקושיא לדוכתה ואף על גב שגם זה יש לדחות ולומר דאף על גב שמשמע כאן בשמעתין שפסק שמואל הלכה כרבי מאיר כנגד רבי יהודא מ"מ אין מכאן הכרע לומר דלית ליה הני כללי דר"י מפני שיש לתרץ כדמשני הגמרא מעיקרא בפרק מי שהוציאוהו גבי רב דפסק בכמה דוכתי הלכה כרבי שמעון כנגד ר"י ומאי קושיא דילמא היכא דאיתמר איתמר והיכא דלא איתמר לא איתמר. פירוש ומאי קושיא דילמא רב אית ליה הני כללי דרבי יוחנן והיכא דאיתמר איתמר כו' כי רבי יוחנן עצמו לא כייל הני כללי אלא דוקא להיכא דלא איתמר הילכתא לא כמר ולא כמר ותדע שהרי מצינו לרבי יוחנן עצמו שפסק בסוף פרק אלו מציאות כנגד הני כללי דתניא ר' יהודא אומר כל שרוב חכמתו הימנו רבי יוסי אומר אפילו לא האיר עיניו אלא במשנה אחת זהו רבו כו' ופסק רבי יוחנן הלכה כרבי יהודה ורב ששת פסק הלכה כרבי יוסי ומדפריך שם הגמרא ומי א"ר יוחנן הכי והאמר רבי יוחנן הלכה כסתם משנה כו' ולא פריך ומי אר"י הכי והאמר רבי יוחנן רבי יהודה ורבי יוסי הלכה כרבי יוסי ש"מ בהדיא דקים ליה דרבי יוחנן עצמו לא כייל לגמרי הני כללים בכל התורה כולה כדכייל להאי כללא הלכה כסתם משנה וכן בריש ערבי פסחים פסק רבי יוחנן הלכה כרבי יהודה כנגד רבי יוסי לענין הפסקה בערב פסח וכן בפרק במה מדליקין פסק רבי יוחנן הלכה כרבי יהודה כנגד רבי יוסי לענין בין השמשות לענין שבת וכן בפרק גט פשוט גבי מי שפרע מקצת חובו כו' וכהנה רבות מצינו לו שפוסק כנגד הני כללי ולכך פריך הגמרא בפ"ק דע"א אלא הלכה כרבי יהודה למה לי פשיטא דמחלוקת ואח"כ סתם הילכתא כסתם ולא פריך פשיטא דהא ר"מ ורבי יהודה הלכה כרבי יהודה אלא ע"כ כדאמרן דקים ליה דרבי יוחנן עצמו לא כייל לגמרי הני כללי ר"מ ור"י הלכה כרבי יהודה בכל התורה כולה הילכך עדיף ליה טפי למיפרך ממחלוקת ואח"כ סתם הילכתא כסתם משום דהאי כללא דוקא הוא בכל התורה כולה ובזה נסתלקה קושית התוספות שם גבי הא דפריך הלכה כרבי יהודה למה ליה כו' שכתבו וז"ל תימה למה לן למיפשט משום סתם בלאו הכי פסקינן בפרק מי שהוציאוהו ר"מ ורבי יהודה הלכה כרבי יהודה כו' ותמיה אני עליהם טפי הוה להו להקשות קושיא זו בסוף פרק אלו מציאות שהבאתי גבי הא דפריך ומי א"ר יוחנן הכי והא"ר יוחנן הלכה כסתם משנה כו' ולמה לא הקשו קושיא זו התם. ואין להקשות כיון דאמרינן היכא דאיתמר איתמר א"כ מנא ליה לרשב"ם שפירש בפרק יש נוחלין גבי ת"ש דאמר ליה שמואל כו' דשמואל לית ליה האי כללא דרבי יוחנן כל מקום ששנה רשב"ג במשנתנו הלכה כמותו כו' דילמא אית ליה האי כללא אבל מ"מ לפעמים פוסק כנגד האי כללא משום דס"ל דהאי כללא לאו דוקא הוא כדמשני גמרא בפרק מי שהוציאוהו גבי רב ומאי קושיא דילמא היכא דאיתמר איתמר וכדפירשנו די"ל דזה מוכרח ממקומות אחרים מדפסק שמואל בפרק אין מעמידין גבי עורות לבובין הלכה כרשב"ג וכהנה רבות מצינו לו בגמרא ש"מ דלית ליה האי כללא כלל דאל"כ קשה הלכה למה לי כדפריך הגמרא על רבי יוחנן בפרק המדיר ובפרק המפקיד ובשאר דוכתי טובא וגם כבר נתבאר לעיל דמהאי טעמא מסיק הגמרא בפרק מי שהוציאוהו דרב לית ליה הני כללי דרבי יוחנן ר"מ ורבי יהודה הלכה כר"י כו' מדהוצרך רב לפסוק הלכה כר"י כנגד ר"מ דפליג עליה אבל ממאי דמשמע כאן בשמעתין דפסק שמואל כר"מ כנגד רבי יהודה אין הכרע לומר דלית ליה הני כללי דרבי יוחנן כדאמרן משום דהיכא דאיתמר איתמר כו' וכה"ג מתרצין התוספות בפרק ואלו מגלחין לעולא דפסק הלכה כרבי יהודה באבל כנגד רבי יוסי ולכן אתי שפיר דלא הזכיר המתרץ שמואל בהדי רב דלית ליה הני כללי כשמסיק ואמר אלא הכי קאמר הני כללי לאו דברי הכל נינהו כו' אבל אין התירוץ הזה מתיישב אלא דוקא במסקנת התרצן אבל אכתי קשה אדפריך מעיקרא מנא ליה לרב משרשיא הא מכמה דוכתי דפסק רב כר"ש כנגד רבי יהודא טפי הוה ליה למיפרך אילימא מהא דפסק רבי יוחנן עצמו הלכה כר"י כנגד רבי יוסי בסוף פרק אלו מציאות ובריש ערבי פסחים ובפרק במה מדליקין שהבאתי וכן קשה למה לא פריך מהא דפסק שמואל הכא בשמעתין כרבי מאיר כנגד רבי יהודה כדפריך מהא דפסק רב כרבי שמעון כנגד רבי יהודה ודוחק לומר משום דלא פסק שמואל הכא בשמעתין בהדיא כרבי מאיר אלא הכי משמע דמה לי אם הוא פסק כך בהדיא או משמע כך שהרי הגמרא מלאה קושיות על כל גדותיה מכח משמע וכבר היה אפשר לתרץ הא דלא פריך מהא דמשמע הכא בשמעתין דפסק שמואל כר"מ כנגד רבי יהודה משום דמכאן אין הכרע כלל לומר דלית ליה הני כללי דרבי יוחנן ר"מ ורבי יהודה הלכה כרבי יהודה כו' כי יש לומר שטעמו של שמואל שפסק כרבי מאיר הוא הואיל דקתני המשנה לקמן בפרק ב' סתמא כר"מ כדפרש"י אם כן הוה ליה מחלוקת ואח"כ סתם וסבירא ליה כרבי יוחנן דאמר בפרק החולץ מחלוקת ואח"כ סתם הלכה כסתם וכה"ג ממש מצינו לרבי יוחנן בפ"ק דזבחים גבי אם המר ימיר לרבות את היורש כו' והא דפסק שמואל הלכה כרבי יוסי בסוף פ"ק דע"א גבי שכירות בתים אע"ג דסתם לן תנא בתר הכי כר"מ י"ל דשמואל ס"ל דלאו סתמא ממש כרבי מאיר כי מה דקתני המשנה במקום שאמרו כו' לאו משום דהלכה כר"מ אלא נקט במקום כדי ללמדך שדין זה אינו חוזר לרבי יוסי דלעיל מיניה בלבד אלא גם לרבי מאיר למר כדאית ליה ולמר כדאית ליה והכי קאמר במקום שאמרו להשכיר לר"מ בסוריא דוקא ולא בא"י ולרבי יוסי אפילו בא"י:
שוב מצאתי שכן פי' בהדיא ר"ע מברטנורה בפי' המשנה וכן פי' הר"ן ז"ל בהלכות לפי הירושלמי שהביא שם ומזה יתבאר לך שאינם מוכרחים דברי התוס' בפ"ק דע"א גבי הא דפריך הלכה כרבי יהודה למה לי כו' שכתבו דשמואל פליג אהך כללא מחלוקת ואח"כ סתם הלכה כסתם מדפסק שמואל שם בסוף הפרק גבי שכירות בתים שהבאתי כרבי יוסי אע"ג דבתר הכי סתם כר"מ וזה אינו מוכרח כי יש לומר דשמואל פירש המשנה כדפירשו ר"ע מברטנורה והר"ן ז"ל (הגה"ה אך לפי זה יש לתמוה טובא על הרמב"ם ז"ל שפסק בפרק י"ב מהלכות שגגות כר' יהודה דצבור מייתי ולא ב"ד הואיל שנתברר דסתם משנה אתא כרבי מאיר כדפרש"י וגם שמואל פסק כוותיה לכן נ"ל דהא דקתני המשנה שאין ב"ד חייבין כו' וכן שמואל דנקט לשון זה אין ב"ד חייבין לאו משום דסתם משנה כר"מ כדפרש"י אלא רצונו לומר שחייבין ב"ד להביא פר מכל שבט ושבט כרבי יהודה כי מה שמביאין הצבור לדעת רבי יהודה בשביל ב"ד מביאין כי הקרבן מחוייב לב"ד על שטעו בדינם ועשו העם על פי הוראתם אבל אינן מחוייבין להביא משלהם רק על הצבור מוטל להביא בשבילם כדיליף רבי יהודה לקמן מקרא ובהכי ניחא לי למה אמרו אין ב"ד חייבין ולא אמרו אין ב"ד מביאין על ידיהן כלשון ר"מ וזו תשובה נצחת שאין להשיב עליה כנגד פרש"י והשתא אתי שפיר הא דלא פריך בפרק מי שהוציאוהו ממאי דאמר שמואל כאן בשמעתין אין ב"ד חייבין כו' ואין אנו צריכין לכל אלו התירוצים דלעיל. ובהכי ניחא לי נמי מה שכתב הרמב"ם ז"ל וז"ל שם בתחלת הפרק הרי ב"ד חייבין להביא כו' ושאר העם פטורים מן הקרבן ואח"כ כתב וז"ל נמצאת למד שאם שגגו ב"ד הגדול בהוראה בע"א מביאין כל הקהל י"ב פריס עולות וי"ב חטאות כו' ואם בשאר מצות שגגו מביאין י"ב חטאות ע"כ לפום ריהטא קשה היכי מזכה שטרא לבי תרי דבתחלה פסק כר"מ ואח"כ פסק כרבי יהודה ובמה שפירשתי נסתלקה קושיא זו כי חיוב הקרבן מגיע לב"ד ולא לצבור רק שאין הב"ד מחוייבין להביא הקרבן משלהם אלא משל צבור ומה שכתב הרמב"ם ז"ל בתחלת הפרק ושאר העם פטורים מן הקרבן היינו שאין כל אחד מהעם חייב להביא חטאת בפני עצמו כשבה או שעירה לפי שהם תולין בב"ד ופטורים במה שהם בכלל מביאין בשביל הב"ד ולכן אתי שפיר דפסק הרמב"ם כרבי יהודה ולא כר"מ ואע"ג דסתמא כר"מ בברייתא דלקמן דקתני רוב הקהל שחטאו בהוראה ב"ד מביאין על ידיהן פר וכן יש ברייתא אחרת בסוף הפרק דקתני מת אחד מן הצבור חייבים אחד מהב"ד פטורין וזהו ודאי כר"מ כדאמר לקמן בגמ' מ"מ אתי שפיר דפסק הרמב"ם כר' יהודה משום דאמרינן בפרק החולץ מחלוקת במתניתין וסתמא בברייתא אין הלכה כסתם דאם רבי לא שנאה רבי חייא מניין לו ומיהו הא דפסק שמואל הלכה כרבי יוסי כנגד ר"י בפ"ק דקידושין גבי היה מדבר עם האשה על עסקי גיטה וקידושיה ונתן לה גיטה וקידושיה ולא פירש ר"י אומר דיו כו' וכן בנדה ר"פ האשה שהיתה עושה צרכיה אין בידי ליישב מה איצטריך שמואל לפסוק הלכה כר"י אי א"ל האי כללא רבי יהודה ורבי יוסי הלכה כרבי יוסי וצריך עיון ומתוך דברי נמצאת למד דמה שפרש"י לקמן בפרק ב' והא דקתני שאין ב"ד חייבין ולא קתני שאין צבור חייבין סתמא כר"מ כו' אינו מוכרח והקושיא שהקשיתי אדפריך הגמרא בפרק מי שהוציאוהו מנא ליה לרב משרשיה הא מכמה דוכתי דפסק רב כרבי שמעון כנגד רבי יהודה עדיפא מיניה הוה ליה למיפרך אילימא מהא דפסק רבי יוחנן עצמו הלכה כרבי יהודה כנגד רבי יוסי בסוף פרק אלו מציאות ובריש ערבי פסחים ובפרק במה מדליקין ומאי קושיא דילמא היכא דאתמר אתמר כו' עדיין במקומה עומדת וצ"ע היטב):
<b>עד שיאמרו להם מותרין אתם.</b> נראה לי דאתא לאפוקי אם אמרו להם פטורין אתם משום דמשמע פטור אבל אסור והכי איתא בהדיא בירושלמי דפרקין בשם שמואל:
<b>הורה לעשות חייב</b> תימא רבתה מאי ראיה מייתי מהכא הלא אדרבה מטונך מדיליף ליה שם במשנה זו מקרא והאיש אשר יעשה בזדון אינו חייב עד שיורה לעשות א"כ משמע שאין הטעם מה שאינו חייב עד שיורה לעשות לפי שלא נגמרה הוראה עד שיאמר לעשות אלא משום דעל מעשה הוא חייב ואינו חייב על הוראה כיון דכתיב אשר יעשה ולא כתיב אשר יורה או יאמר וכיוצא בזה אלמא דלא קפיד קרא על הוראה אלא על מעשה ותדע שהרי אף אם הוא בעצמו יעשה כהוראתו חייב אע"ג שלא הורה כלום לאחרים ולא עשו אחרים כהוראתו כדאיתא בהדיא בפרק מחה הנחנקין ת"ר אינו חייב עד שיעשה כהוראתו או שיורה לאחרים ויעשו כהוראתו כו' אבל אי הוה קפיד קרא על הוראה אה"נ שהיה חייב אע"ג שלא הורה לעשות לפי שנגמרה הוראה אם אמר מותרים אתם וראיה מבוררת שאין להשיב עליה מהא דתניא בספרי בפרשת שופטים אשר יעשה על מעשה הוא חייב ואינו חייב על הוראה ע"כ. מדקאמר ואינו חייב על הוראה ש"מ בהדיא דהוראה בלא מעשה מקרי הוראה והיינו כמ"ד שנגמרה הוראה אם אמר מותרים אתם אע"ג דלא אמר לעשות ושמא י"ל דדייק מדנקט הורה לעשות ולא נקט למד לעשות או אמר לעשות וכיוצא בזה אלא בא לאשמועינן אגב אורחיה דהוראה לא נגמרה עד שיאמר מותר אתה לעשות ודכוותיה דייק גבי הורו לה ב"ד להנשא כדפי' רש"י ועדיין לבי מהסס וצ"ע:
<b>אמר רבי אבא אף אנן נמי תנינא כו'</b> לפום ריהטא היה נ"ל דלא גרסינן רבי אבא דהא רבי אבא סתם שבכל הגמרא הוא תלמיד של רב הונא ורב יהודה ואלו אביי היה תלמיד של רבה ורב יוסף ורבי אבא היה גדול מרב יוסף כדמוכח בהדיא בפ"ק דע"א דקאמר יתיב רב יוסף אחוריה דרבי אבא ויתיב רבי אבא קמיה דרב הונא כו' וכן מוכח בגיטין פרק השולח וא"כ היאך קבע רב אשי דברי אביי קודם רבי אבא. שוב מצאתי בפרק גיד הנשה א"ל רבי אבא לאביי ולישערינהו בפלפלין ותבלין כו' אלמא דתרי רבי אבא סתם הוו דמדשאיל ר' אבא ספקותיו מאביי אלמא שהיה קטן מאביי ואשכחן עוד רבי אבא סתם שלישי שהיה זמן רב אחר אביי בשבת פרק שואל א"ל רבי אבא לרב אשי במערבא אמרין הכי המבדיל בין קדש לחול כו' וכן בפרק מי שמת א"ל רבי אבא לרב אשי אנן אדרבי שמעון בן לקיש מתנינן לה כו' וכיון דרב אשי לא ראה לרבא כדאיתא בפרק עשרה יוחסין כשמת רבא נולד רב אשי כ"ש שלא ראה לאביי שמת קודם רבא וכיון שכן נוכל לומר שגם רבי אבא דהכא לא ראה כלל לאביי ולכן בכל האופנים שפיר גרסינן הכא ר"א:
<b>הורו לה ב"ד להנשא כו'.</b> האי ב"ד לא דמי לב"ד דמשנתנו דאלו ב"ד דמשנתנו מיירי דוקא בב"ד הגדול דהיינו סנהדרי גדולה כדתני' בת"כ עדת ישראל העדה המיוחדת שבישראל ואיזו זו סנהדרי גדולה היושבת בלשכת הגזית והכי נמי תנינן בתוספתא חומר בהורייה שאין בדיני נפשות כו' שבהורייה עד שהורו ב"ד שבלשכת הגזית כו' ובגמרא אמרינן אי איכא כולן הויא הוראה ואי לא לא הויא הוראה דכתיב ואם כל עדת ישראל ישגו וכו' אבל ב"ד דהכא כל ב"ד יכולים להתיר להנשא:
<b>הלכה וקלקלה וכו'</b> פי' רש"י והלכה וקלקלה בזנות וקשה לי על פירושו דהא בריש פרק האשה רבה אמר שם בגמ' על משנה זו והלכה וקלקלה מאי קלקלה רבי אלעזר אומר זינתה רבי יוחנן אמר אלמנה לכ"ג גרושה וחלוצה לכהן הדיוט מאן דאמר זינתה כל שכן אלמנה לכ"ג מ"ד אלמנה לכ"ג אבל זינתה לא מאי טעמא אתון הוא דשויתון פנויה. תניא כוותיה דרבי יוחנן הורוה ב"ד להנשא והלכה וקלקלה כגון אלמנה לכ"ג וכו' והשתא היאך פרש"י קלקלה בזנות כרבי אלעזר ושבק לדברי רבי יוחנן דהלכתא כוותיה כנגד רבי אלעזר ובפרט דתניא כוותיה בברייתא וכבר היה אפשר לתרץ כיון שלשון המשנה דקתני שלא התירוה אלא להנשא דייק טפי כרבי אלעזר דאלו לרבי יוחנן צריך לתקן הלשון ולפרש שלא התירוה אלא להנשא בהיתר ולא להנשא באיסור הילכך פרש"י קלקלה בזנות כרבי אלעזר ועוד י"ל דרש"י תפס פירוש הלשון קלקלה שבכל הגמרא דהיינו בזנות מפני שהוא יותר קרוב לפשוטו וזה דרכו של רש"י לפרש הלשון היותר פשוט אע"ג דלית הלכתא הכי וזה יצא לו מאורחא דגמרא דעביד נמי כה"ג דבהרבה מקומות מייתי דרשה מחד קרא ואף על פי שאותה דרשה לפי האמת נפקא לן מפסוק אחר אפ"ה לפי שהיא פשוטה יותר מאותו פסוק מייתי לה הכי כדאשכחן בפרק בתרא דזבחים דקאמר והתורה אמרה בדד ישב שלא ישב טמא אחר עמו כו' אע"ג דההיא סוגיא לרבי שמעון אתיא והך דרשא לרבי יהודה דלרבי שמעון דריש ליה מקרא אחרינא בפסחים בריש אלו דברים אלא ניחא ליה לגמרא לאתויי דרשה הפשוטה יותר וכמו ספר כריתות ספר כורתה ואין דבר אחר כורתה דמייתי בכולי גמרא והאי כרבי יוסי הגלילי כדאיתא בקידושין אבל לרבנן מוכתב לה נפקי בכתיבה מתגרשת ואינה מתגרשת בכסף וכן בפרק החובל דמייתי בנעוריה בית אביה כל שבח שבנעורים לאביה ובכתובות ובקידושין מסיק דההוא קרא בהכרת נדרים הוא דכתיב וכן בפרק אחד דיני ממונות ובפרק בא סימן דדריש נגעים אין רואין אותן אלא ביום מביום הראות בו בשר חי יטמא כדאביי דפ"ק דמ"ק ושביק דרשה דרבא דדריש דכתיב לו ולא לאורו וכן בפרק הקורא את המגילה למפרע דדריש ולא מוהלין אלא ביום מדכתיב וביום השמיני ימול ובפרק אם לא הביא מפיק ליה מבן שמונת ימים ולא לילות וביום מוקי לה ביום אפילו בשבת וכהנה רבות בגמרא. אמנם לפי האמת אין אנו צריכין לכל זה כי י"ל הא דפי' רש"י קלקלה בזנות כר"א היינו משום דלא אתמר דרבי יוחנן אלא אליבא דמתניתין דבפרק האשה רבה דאמרה שאם נישאת על פי ב"ד פטורה מן הקרבן אבל כיון דאסיקנא שם דליתא למתניתי' אלא אע"פ שהורוה ב"ד לינשא ונישאת חייבת בקרבן אף לרבי יוחנן אין חלוק בין זנתה לנישאת דבין בזו ובין בזו חייבת בקרבן וא"כ יפה דקדק ויפה כוון רש"י להלכה הא דפי' קלקלה בזנות כן נ"ל:
<b>אמר רבינא אף אנן נמי תנינא הורו ב"ד לעבור כו'.</b> יש אומרים דנוסחא משובשת היא וצריך להיות אמר רבינא מתניתין נמי דיקא הורו ב"ד לעבור כו' משום דלא אשכחן בכולי גמרא לשון אף אנן נמי תנינא על המשנה במקומה אע"ג דאיתא אף אנן נמי תנינא טובא קודם כי הכא ואני אומר שאין לשבש הספרים דכן אשכחן בכריתות בפרק המביא אשם:
<b>תו לא מידי</b> מכאן נראה לי דאין לתלמיד לסמוך על דברי רבו עד דאמר לו מותר אתה לעשות וא"ת דהא אמרינן פרק יש נוחלין אמר ליה רב אסי לרבי יוחנן כי אמר לן מר הלכה נעביד מעשה אמר לא תעבידו עד דאמינא לכו הלכה למעשה והשתא קשה וכי לא ידע רב אסי כל הני משניות דמייתי הכא דמשמע מינייהו דאין לתלמיד לסמוך על דברי רבו עד דאמר ליה מותר אתה לעשות וי"ל דלא דמי כלל דאלו הכא מיירי שהתלמיד שואל לרבו היאך הלכה ע"י מעשה שבא לידו כדי לעשות מעשה אבל רב אסי שאל לרבי יוחנן כי אמר לן מר הלכה שלא בשעת מעשה רק דרך לימודו בשעה שאנו למידין לפניו נעביד מעשה על פי אותה הוראה והשיב לו רבי יוחנן לא תעבידו עד דאמינא לכו הלכה למעשה פירוש שאורה לכם הלכה בשעה שתשאלו לי ע"י מעשה דבשעת מעשה אדם ירא לידון ומכוון לבו יותר כדאמרינן התם אין למידין הלכה מפי תלמיד ומיהו לא בעינן שיאמר לו רבו בשעת מעשה מותר אתה לעשות אלא דוקא אם לא אמר לו הלכה כפלוני אבל אם אמר לו הלכה כפלוני אע"פ שלא אמר לו מותר אתה לעשות כיון שאמר לו הלכה כפלוני על ידי מעשה שבא לידו זהו נקרא הלכה למעשה. ואפשר נמי לפרש הלכה למעשה היינו שיאמר הלכה ומותר אתה לעשות וכתב שם רשב"ם ונמוקי יוסף בשם המפרשים דדוקא רבי יוחנן הוא דקאמר הכי לתלמידיו לפי שהיה מחמיר על עצמו או משום דדילמא הדר ביה מההוא פסק הלכה שפסק ויראה לו טעם אחר בעיניו או משום כדי שילמדו ממנו תלמידיו ויהיו כולם יראי הוראה אבל אנו אין לנו אלא מה שפסקו האמוראי כמו שסדרן רב אשי דהא אמרינן בבבא מציעא רב אשי ורבינא סוף הוראה כו' וקשה לי על מה שכתבו דדוקא רבי יוחנן הוא דקאמר הכי לתלמידיו לפי שרבי יוחנן לבדו היה מחמיר על עצמו כו' דהא אשכחן בכמה דוכתי הורה פלוני הלכה למעשה והיינו כדאמר רבי יוחנן לתלמידיו עד דאמינא לכו הלכה למעשה ושמא י"ל דהורה פלוני הלכה למעשה אין פירושו כמו הלכה למעשה דרבי יוחנן אלא אתא לאפוקי הלכה ואין מורין כן וכתב רבינו ירוחם ז"ל בספר אדם וחוה וז"ל וכתב ן' מיגש כי זה בדורות הראשונים שהתלמיד יושב לפני רבו ומעיינים ואפילו רבי אומר לו הלכה כפלוני אבל עתה שהגמרא מסודרת הלכה למעשה הוא שנכתב אחר עיון ודקדוק רב שהרי לעשות מעשה נכתב פכ"נ ואיתא בירושלמי בפרק ב' דפאה אמר רבי זעירא בשם שמואל אין למידין לא מן ההלכות ולא מן ההגדות ולא מן התוספות אלא מן הגמרא:
<b>איכא דאמרי אמר שמואל כו'</b> נראה לי דאע"ג שפי' ריב"א בעלמא דכל איכא דאמרי הוא טפל לגבי לשון ראשון ולית הילכתא כוותיה כי רב אשי סידר לשון המרובים והעיקר בתחלה וכל לשון היחידים והטפל אמר איכא דאמרי ור"י גאות ז"ל פי' להפך דכל היכא דאיכא תרי לישני הלכתא כאיכא דאמרי משום דבעל הגמרא ראה דברי מי שישרו בעיניו וסדרן באחרונה לקבוע הלכה כההוא לישנא מכל מקום כאן כל אפי שוה דהלכתא דבעינן מותרים אתם לעשות מפני דהני תרי לישני לא דמיין לתרי לישני דעלמא הואיל ואין נפקותא לענין דינא בין הני ב' לישני רק אם הם דברי רב דימי או דברי שמואל מי שאמר אין ב"ד חייבין עד שיאמרו להם מותרים אתם לעשות אבל ס"ס בין ללישנא קמא בין ללישנא בתרא הילכתא דבעינן מותרים אתם לעשות ללישנא קמא כרב דימי וללישנא בתרא כשמואל דבודאי יהיה מי שיהיה שאמרו אנן כאביי ורבי אבא ורבינא נקטינן שהכריחו כן משניות וגם הגמרא מסיק הכי ואמר תו לא מידי. (הגה"ה. ולכן לא דק הרב קארו ז"ל שכתב בכסף משנה פרק י"ג מהלכות שגגות על הרמב"ם ז"ל שכתב דבעינן שיאמרו מותרים אתם לעשות שפסק כלישנא בתרא ואליבא דשמואל כו' שנראה מדבריו דללישנא קמא לית הילכתא הכי והא ליתא כדאמרן ומה שנמצא כתוב בסמ"ג שלפנינו וז"ל וגם מפרש שם שצריך שיאמרו לעם בפירוש מותרים אתם ע"כ שנראה מדבריו שפסק כלשון ראשון ואליבא דשמואל נ"ל ברור שטעות דלוג סופ' הוא שדלג מלת לעשות מטעם שפירשתי דבודאי לכל הלשונות הילכתא דבעינן שיאמרו מותרים אתם לעשות הואיל ואביי ורבי אבא ורבינא הכריחו כן ממשניות לכל הני תרי לישני ע"כ הגה"ה):
<b>שוגג למה לי.</b> וא"ת למה לא פריך איפכא וניתני ועשה שוגג ולא ליתני על פיהם וי"ל דשוגג בכלל על פיהם הוא אבל על פיהם אינו בכלל שוגג משום דשוגג אשכחן בכמה גווני כמפורש בסמוך ולהכי איצטריך למתני על פיהם לפי שכל עצמו אינו פטור אלא משום שעשה על פיהם ומקרי תלה בב"ד ומשום הכי קתני במשנה שאחר זו והלך ועשה על פיהן ר"ש פוטר כו' ולא נקט שוגג:
<b>על פיהם ממש</b> לפי זה זו ואין צריך לומר זו קתני דעל פיהם ה"ל למתני ברישא ואח"כ שוגג דהוה לא זו אף זו שאינו דוחק כל כך כמו זו ואין צריך לומר זו כדפריך הגמרא בשמעתין בשלמא רישא לא זו אף זו קתני כו' וכי האי גוונא כתבו התוספות בפ"ק דשבועות גבי הסול והסירה והמקדח וז"ל זו ואין צריך לומר זו קתני דמקדח ומחט ומכתב ה"ל למתני ברישא כו' אבל אין להקשות להך לישנא דלא הוה ליה למתני על פיהם כלל השתא בשוגג דאינו ממש על פיהם פטור כל שכן על פיהם ממש משום די"ל דאי לאו על פיהם לא הוה מיותר שוגג ולא הוה מפרשי' ליה לנתחלף לו חלב כו' אלא הוה שמעינן ליה כפשוטו דלא מצינן לאקשויי לתני והלך היחיד ועשה בלחוד שוגג למה לי די"ל דאיצטריך שוגג למעוטי מזיד אבל השתא דקתני על פיהם תו לא צריך למעוטי מזיד דעל פיהם משמע שסמך עליהם וא"כ אייתר שוגג לנתחלף לו חלב בשומן אבל איכא למידק דהא כתבו התוספות בריש פרק האיש מקדש גבי הא דפריך השתא בשלוחו מקדש בו מיבעיא כו' דלא שייך לתרץ לא זו אף זו קתני אלא בשתי בבות אבל בשתי תיבות לא אם כן מאי שנא זו ואין צריך לומר זו שכתבוהו התוספות בפ"ק דשבועות שהבאתי אפילו בשתי תיבות וגם על החלוק עצמו שחלקו בין ב' תיבות לב' בבות איכא למידק מ"ש ב' בבות משני תיבות וכבר מצינו להריטב"א ושאר מפרשים שכתבו גם גבי השתא בשלוחו מקדש בו מיבעיא כו' דהוא הדין דהוה מצי לתרץ לא זו אף זו קתני. ונראה לי ליתן טעם נכון לדבריהם דבשלמא בשתי בבות איכא למימר חדא חדא שמעינהו ותנינהו כדמתרץ הגמ' בכמה דוכתי אבל בשתי תיבות לא שייך לומר כן דהא כולן שמען בתוך כדי דיבור ולכן זו ואין צריך לומר זו שפיר שייך לומר אפילו בשתי תיבות דכיון דאפילו בשתי בבות אי נמי אמרינן חדא חדא שמעינהו אכתי קשה דאין מסודר דבריו יפה כיון דכתב המחודש למה לו לכתוב החלוקה האחרת וכיוצא שעל כל פנים אין תקון בסדור דבריו ה"ה דאפילו בשתי תיבות שייך לומר זו ואין צריך לומר זו. שוב מצאתי מי שכתב עוד טעם אחר דבשלמא בשתי בבות כשכתב רבינו הקדוש החלוקה הראשונה לא ירד לחדות השני וכשכתב השניי' משום חדוש' לא הוה ליה למחוק את הראשונה שאינה כל כך מחודשת וכה"ג מתרץ הגמ' בפרק ארבעה אחין ואפילו בענין שנוגע לדין אמרינן בכמה דוכתי ראה רבי כדברי פלוני ומשנה לא זזה ממקומה אבל בבא אחת בשתי תיבות הוא דוחק גדול שנאמר שכשהיה כותב הדין לא ירד לכוון הדין ובתוך כדי דבור ירד לאותו חדוש עכ"ל ולפי טעם זה ה"ה דלא הוה שייך לומר זו ואין צריך לומר זו קתני בשתי תיבות וזה שלא כדברי התוספות דשבועות שהבאתי ולכן הטעם הראשון שכתבתי הוא הנכון:
<b>ואיכא דאמרי אמר רבא שוגג על פיהם הוא דפטור כו'.</b> נראה לי דאפילו ריב"א שפירש בעלמא דכל איכא דאמרי הוא טפל לגבי לשון ראשון ולית הלכתא כוותיה מטעם שפירשנו לעיל מכל מקום מודה הכא דהלכה כאיכא דאמרי הואיל ורבי יוחנן קאי כוותיה בסמוך דהלכתא כמותו כנגד רב וכה"ג כתבו התוספות בפרק כירה גבי ואיכא דאמרי סבר רב יוסף למימר מלח הרי הוא כתבלין כו' ועוד שהרי הסתם גמ' בעי למיפשט כן לקמן מדיוקא דמתניתין דקתני שוגגין ועשו מזידין הרי אלו פטורין כו' ולא שבקינן משמעות פשטא דלישנא של המשנה בשביל דחיית רמי בר חמא:
<b>שוגג על פיהם הוא דפטור אבל נתחלף כו'.</b> תימא לפי זה הדרא הקושיא לדוכתה ונתני ועשה על פיהם שוגג למה לי דמהיכא תיסק אדעתין לומר שיהא פטור אם נתחלף לו חלב בשומן ואכלו שהרי על פיהם משמע על פיהם ממש:
<b>בפלוגתא הורו ב"ד שחלב מותר כו'.</b> פי' כי הך פלוגתא דהנך תרי לישני פליגי נמי אמוראי קמאי רב ורבי יוחנן וכה"ג ממש פרש"י בפ"ק דגיטין גבי פלוגתא דר' יוחנן ור' יהושע בן לוי כו':
<b>רב אמר פטור.</b> פרש"י דתולה בבית דין הוא ויחיד שעשה בהוראת ב"ד פטור ולפי זה צריך לומר שגם רבי יוחנן סבר יחיד שעשה בהוראת ב"ד פטור כי לא פליגי אלא אם הוא מקרי תלה בב"ד או תולה בעצמו וקשה לי על פירושו שהרי לקמן אמר רב יהודא אמר שמואל זו דברי רבי יהודה אבל חכמים אומרים יחיד שעשה בהוראת ב"ד חייב אם כן רב ורבי יוחנן היאך שבקו לחכמים ופסקו כרבי יהודא ואפילו אי תימא דלא ס"ל לענין הלכה כרבי יהודא רק דפליגי אליבא דרבי יהודה נמי קשה מאחר דלית הלכתא כרבי יהודא אלא כחכמים א"כ למה פליגי אליבא דרבי יהודא וכי תימא דסבר רש"י דרב ורבי יוחנן פליגי על שמואל וסבירא להו דמשנתנו לאו דברי רבי יהודא אלא חכמים אם כן קשה מניין לו זה שהרי אפשר לפרש פלוגתייהו דרב ורבי יוחנן דאיירי שהורו ב"ד לרוב הצבור שחלב מותר וזה שנתחלף לו חלב בשומן ואכלו הוא היה מכלל מנין רוב הצבור ופליגי רב ורבי יוחנן אם גם הוא מקרי תלה בב"ד ופטור כמו רוב הצבור או תולה בעצמו וחייב אבל אי לאו שרוב הצבור עשו בהוראת ב"ד מלבד זה שנתחלף לו חלב בשומן רק הוא בלבד או אפילו עם מעוט הצבור לא היה אמר רב פטור וכן משמע בסמוך דפלוגתייהו מיירי בכך מדקאמר רבא מודה רב שאינו משלים לרוב צבור כו' א"כ אין אנו צריכים לבדות מלבנו מחלוקת בין רב ורבי יוחנן לשמואל אלא כולהו ס"ל יחיד שעשה בהוראת ב"ד חייב והא דאמר רבא מודה רב שאינו משלים לרוב צבור כו' היינו לענין דלהוי תולה בב"ד ופטור וכן משמע בהדיא מדברי הרמב"ם ז"ל בפרק י"ג מהלכות שגגות שפסק כרבי יוחנן דהכא וכשמואל דלקמן דאמר אבל חכמים אומרים יחיד שעשה בהוראת ב"ד חייב וכתב זה הכלל כל התולה בב"ד פטור והוא שיהיו שם כל הדרכים שמנינו כו':
<b>מעם הארץ בעשותה פרט למומר כו'.</b> אין להקשות דהא איצטריך לכדדרשינן לקמן בפרק בתרא מעם הארץ פרט למ יח כמו שהקשו התוספות כה"ג בפ"ק דחולין גבי מכם ולא כולכם להוציא את המומר וז"ל תימה דהא איצטריך לכדדרשינן בפרק לולב הגזול אי לפני יאוש אדם כי יקריב מכם אמר רחמנא והא לאו דידיה הוא כו' דיש לומר דשאני התם גבי מכם שדורש שתי דרשות שהם שני ענינים נפרדים לגמרי ולכך שפיר הקשו התוספות דהא איצטריך כו' לאפוקי הכא השתי דרשות ענינם אחד למעוטי שאינם מביאים חטאת ולפיכך ממעט נמי לקמן בפרק בתרא מעם הארץ פרט לנשיא:
<b>אשר לא תעשינה בשגגה ואשם השב כו'.</b> וא"ת אמאי מייתי האי קרא דכתיב גבי נשיא ושביק קרא דאשר לא תעשינה ואשם דכתיב גבי יחיד הדיוט דמיירי מיניה וי"ל דעיקר דרשא אתיא מתיבת בשגגה כדפרש"י ביומא פרק יום הכיפורים אשר לא תעשינה משמע שאלו ידע לא עשה אבל בשגגה עשה ואשם ע"כ כלומר אבל אם לא היה פורש ונבדל מעבירה זו בשעה שאכל אע"ג דחזר אח"כ בתשובה לא מקבלינן מיניה כיון דבשעת מעשה דעתו היה להזיד ולחזור על עבירתו אע"ג דעכשיו אתרמי דשגג ולא הזיד לא קרינן ביה בשגגה:
<b>לא שב מידיעתו אינו מביא קרבן על שגגתו</b> תימה מה צריך קרא למעט לאינו שב מידיעתו ועומד ברשעתו הא הוי זבח רשעים והיכי תיסק אדעתיה לומר דמביא וי"ל דאיצטריך להיכא דחזר בתשובה אחרי כן ובשעה שאכל לא היה שב מידיעתו כך כתבו התוספות בפרק קמא דחולין וקשה לי על דבריהם שהרי שם בפ"ק דחולין נפקא לן מקרא מכם ולא כולכם להוציא את המומר שאין מקבלים ממנו קרבן עולה א"כ מאי משני התוספות לקושייתם התם גבי עולה מה צריך קרא למעט הא הוה זבח רשעים תועבה ובפרט לפי מה שפרש"י שם בהדיא הטעם שאין מקבלין ממנו עולה משום דכתיב זבח רשעים תועבה א"כ מה צריך קרא למעט. לכן נראה לי ליישב קושייתם של התוספות עם הצריכותא דעביד הגמ' שם בפ"ק דחולין דאיצטריך קרא למעט מומר שאינו מביא חטאת אע"ג שאינו שב מידיעתו ועומד ברשעו משום דסלקא דעתך אמינא הואיל דחיובא הוא אימא לקבל מיניה כדי שלא יהא חוטא נשכר והא דכתיב זבח רשעים תועבה היינו בקרבן נדבה קמל"ן דאפילו חטאת שהוא חיובא לא מקבלינן מיניה כן נראה לי וכל זה כתבתי לדעת התוספות שפירשו מלת השב מידיעתו היינו שחוזר בתשובה אחר שעבר שלפי זה קשה היאך אמר יצא מומר שאינו שב כלומר שאינו חוזר בתשובה אחר שעבר מה צריך קרא למעט כו'. אבל לפי מה שפרש"י בפ"ק דחולין מלת השב מידיעתו היינו הפורש ונבדל מתחלה ואין עובר אם היה יודע שהוא אסור כו' אין אנו צריכין לכל זה כי הקושיא מעיקרא ליתא:
<b>אמר רב פפא קסבר רבי יוחנן כיון דכי מתידע להו לבי דינא הדרי בהו כו'.</b> איכא למידק מה צריכין אנו לאריכות זה לומר כיון דכי מתידע להו לב"ד הדרי בהו די לנו דכי מתידע ליה בלבד שטעו כגון שהוא גמיר או סביר וטעה בתחלה כמו שטעו הב"ד וחשב שהב"ד כדת הורו ואח"כ מתידע ליה שטעו אי נמי כגון שהוא שמע מתלמיד גמיר או סביר שטעו הב"ד הוה הדר ביה שב מידיעתו קרינא ביה ושמא י"ל כיון דלאו כולי עלמא דיני גמירי ניחא ליה טפי לומר בהווה כיון דכי מתידע להו לבית דין כו':
<b>למה ליה למיתני כל הני כו'.</b> קצת קשה הלשון דלכאורה נראה דלאו רישיה סיפיה לפי דמעיקרא מקשה למה ליה למתני כל הני ולבסוף מקשה איפכא מיבעיא ליה וצריך לפרש דהכי מקשה אלא סיפא דלחיובא איפכא מיבעיא ליה דאז הוה אתי שפיר דאיצטריך למתני כל הני משום דלא זו אף זו קתני כמו ברישא אבל השתא דלא קתני איפכא קשה למה ליה למתני כל הני דלא הוה ליה למיתני אלא שעשו ועשה עמהן הרי זה חייב אבל אכתי קשה ודקארי לה מאי קארי לה וכי לא היה יודע דמצי לתרץ זו ואין צריך לומר זו קתני וי"ל משום דאין דרך התנא במשנה אחת לשנות ב"בבות האחת לא זו אף זו והאחרת זו ואין צריך לומר זו כדמוכח בפ"ק דמעילה הילכך הקשה שרצה לדעת אם יתחדש לו תרוץ אחר יותר מרווח כנ"ל:
<h2>דף ב:</h2>
<b>תרתי למה לי כו'</b> רבים מן המעיינים השתבשו שיבוש גדול בהבנת קושיא זו ותירוצה וחשבו מדלא הזכיר בפסקא וידע אחד מהן שטעו בהדי' או תלמיד וראוי להוראה הא דפריך הגמרא תרתי למה לי קאי על תלמיד וראוי להוראה בלחוד והכי פריך למה ליה למיתני תרתי דהיינו תלמיד וראוי להוראה הלא אייתר חד מנייהו ולא הוה ליה למיתני אלא או תלמיד גרידא או ראוי להוראה גרידא ומשני איצטריך דהוה אמינא תלמיד דגמיר וסביר דוקא תנא ראוי להוראה ממשנה יתירה וכבר מצאתי כתוב כן בהדיא בשני ספרים הנדפסים מקרוב והוא שבוש גדול דנהי שבכלל ראוי להוראה יש תלמיד דבכלל מאתים יש מנה אבל בכלל תלמיד לא יש ראוי להוראה דסתם תלמיד שבכולי גמרא היינו שאינו ראוי להוראה כמו תלמיד שהורה לעשות פטור כו' וכמו תלמיד שאמר יש לי ללמד זכות עליו כו' וכהנה רבות בגמרא ולהכי פריך הגמרא בסמוך תלמיד וראוי להוראה כגון מאן כמו שאפרש שם א"כ מאי פריך הגמרא תרתי למה לי הלא הקושיא מעיקרא ליתא כי י"ל דאי תנא תלמיד גרידא סד"א אע"פ שאינו ראוי להוראה להכי איצטריך למיתני ראוי להוראה לאשמועינן שאינו חייב אלא דוקא אם הוא ראוי להוראה שהרי על כל פנים אפילו לפי המסקנא דקאמר רבא תנא משנה יתירה אפילו גמיר ולא סביר סביר ולא גמיר צריך אתה לומר בהכרח דוקא גמיר או סביר אבל דלא גמיר ולא סביר אינו חייב מדקתני המשנה ידע אחד מהם שטעה או תלמיד וראוי להוראה כו' משמע דוקא כי הני אבל אחריני לא וטעמא רבה איכא במילתא כמו שכתב הרמב"ם בפי"ג מהלכות שגגות וז"ל בד"א כשהיה זה שידע שטעו חכם או תלמיד שהגיע להוראה אבל אם היה עם הארץ הרי זה פטור שאין ידיעתו באיסורין ידיעה ודאית ומנטרף לכלל השוגגים על פיהם כו' וא"כ השתא נמי נוכל לומר ראוי להוראה אין אבל אינו ראוי להוראה לא ואפילו אי תימא דלא פריך אלא דוקא תלמיד למה לי הלא בכלל ראוי להוראה יש תלמיד א"כ ליתני ראוי להוראה גרידא אכתי קשה טובא חדא דא"כ לא הוה ליה לומר תרתי למה לי כיון שאין הקושיא נופלת על תרוייהו אלא דוקא על תלמיד גרידא ועוד דא"כ גם הקושיא מעיקרא ליתא כי מה יתן ומה יוסיף אם לא הוה תנא תלמיד אלא ראוי להוראה גרידא הלא אין ראוי להוראה בלא תלמיד ועוד קשה שהרי בודאי לא עלה ולא יעלה על דעת דאלו הוה תנא תלמיד גרידא דהוה אמינא הני מילי גמיר וסביר דוקא להכי איצטריך למתני גם וראוי להוראה משנה יתירה דאפילו גמיר ולא סבור דזה אי אפשר משום דהוה יציבא בארעא וגיורא בשמי שמיא מטעם שפירשנו לעיל דסתם תלמיד היינו שאינו גמיר וסביר אלא או גמיר או סביר ותדע שהרי בפ"ק דסנהדרין אמרין בהדיא דאפילו מי שהוא נקרא מומחה לרבים ודן דיני ממונות ביחידי אינו אלא גמיר וסביר מכלל דסתם תלמיד לאו גמיר וסביר ועוד שהרי בפרק האיש מקדש אמרינן בהדיא האומר על מנת שאני תלמיד אין אומרים כשמעון בן עזאי וכשמעון בן זומא אלא כששואלין אותו בכל מקום דבר אחד בלמודו ואומרו ואפילו במסכת כלה ואע"ג דאי פשטה ידה וקבלה קידושין מאחר הוי קולא דלא בעיא גט וכיון שכן בע"כ צריך אתה לפרש הא דקאמר רבא אי מההיא הוה אמינא הני מילי גמיר וסביר היינו אלו הוה תנא ראוי להוראה גרידא להכי איצטריך למתני גם תלמיד משנה יתירה דאפילו גמיר ולא סביר א"כ קשה כיון דמשנה יתירה היינו תלמיד למה אמר רבא תנא ראוי להוראה ממשנה יתירה כו' מה לו להזכיר עכשיו ראוי להוראה הכי הל"ל תנא תלמיד ממשנה יתירה כו'. ועוד מאי משני ממשנה יתירה אפילו גמיר ולא סביר כו' א"כ לשתוק לגמרי מן וראוי להוראה דהא אין לומר דאי לא הוה תנא רק תלמיד גרידא הוה אמינא גמיר וסביר דוקא כיון דליכא משנה יתירה דזה ודאי לא עלה ולא יעלה על דעת שום אדם כדפירשנו וכן אין לומר דאי לא הוה תני רק תלמיד גרידא סד"א אפילו אי לא גמיר ולא סביר ובאמת אינו חייב אלא דוקא אם הוא גמיר או סביר להכו איצטריך למיתני גם ראוי להוראה דהא ודאי ליתא דזה לא נקרא תלמיד אלא עם הארץ והא ודאי שאי אפשר לומר דלא פריך תרתי למה לי כלומר למה בעינן תרתי תלמיד וגם שיהא ראוי להוראה למה לא סני בתלמיד גרידא אע"ג שאינו ראוי להוראה דא"כ לא נופל עליו כלל תשובת רבא אצטריך כו' לכן נ"ל לפרש הא דפריך הגמ' תרתי למה לי היינו וידע אחד מהם שטעו או תלמיד וראוי להוראה דכיון דתנא וידע אחד מהם שטעה הא תו ל"ל מהיכא תיסק אדעתין שיהא ראוי להוראה גרוע מאחד בכ"ד ותי' רבא דאיצטריך למיתני לאשמועינן גמיר אע"ג דלא סביר ואביי הבין דלרבא ממשמעות הלשון תלמיד וראוי להוראה נפקא ליה גמיר ולא סביר ומשום הכי הקשה לו דראוי להוראה גמיר וסביר משמע והשיב לו רבא דלאו ממשמעות קאמינא אלא הכי קאמינא מעיקרא אי מההיא כלומר אי לא הוה תנא אלא וידע אחד מהם שטעה בלחוד כסברת המקשן ה"א הני מילי גמיר וסביר להכי איצטריך למתני משנה יתירה דהיינו כל בבא זו תלמיד ראוי להוראה לאשמועינן אפילו גמיר ולא סביר כו' והיינו דקאמר תנא ראוי להוראה ממשנה יתירה כלומר מיתורא שמעינן ליה ולא ממשמעות כי גם אני מודה דתלמיד ראוי להוראה גמיר וסביר משמע והא דלא אמר רבא תנא תלמיד וראוי להוראה ממשנה יתירה כו' משום שלא הוצרך להזכיר תלמיד מפני דאביי לא פריך ליה לרבא אלא מן ראוי להוראה בלחוד וכן משמע מדקדוק לשון רש"י למי שמתבונן בו היטב שפי' תנא משנה יתירה כו' ולעולם תלמיד ראוי להוראה גמיר וסביר הוא מדהזכיר בלשונו תלמיד משמע דתלמיד וראוי להוראה הכל אחד ומשנה יתירה היינו כל בבא זו או תלמיד וראוי להוראה כן נראה לי. אחר זמן רב שכתבתי זה באתי לווינצייה ודברתי עם המחבר עצמו אחד משני ספרים מחק הנזכר והודה לדברי שטעה:
<b>ראוי להוראה כו' כגון מאן.</b> לכאורה נראה מדלא הזכיר בפסקא תלמיד בהדי ראוי להוראה דפריך כגון מאן על ראוי להוראה בלחוד כלומר כגון מאן ראוי להוראה ואי אפשר לומר כן דאם כן קשה טובא תדא למאי הלכתא פריך כגון מאן ראוי להוראה כיון שכבר מסיק לעיל דתנא ראוי להוראה משנה יתירה לאשמועינן אפילו גמיר ולא סביר כו'. ועוד מאי משני רבא כגון שמעון בן עזאי ושמעון בן זומא דמשמע אבל מי שאינו חכם בתורה כמותן אינו ראוי להוראה והא ודאי ליתא שהרי לא היה בימיהם כמותם בתורה כדאמר בן עזאי עצמו כל חכמי ישראל דומים עלי כקליפת השום ותנן משמת שמעון בן עזאי בטלו השקדנים לכן צריך לפרש דהכי פריך כגון מאן כלומר כגון מאן נקרא תלמיד אע"ג שהוא ראוי להוראה מפני דמי שהוא ראוי להוראה לא נקרא תלמיד ומי שהוא תלמיד לא נקרא ראוי להוראה והשיב רבא כגון שמעון בן עזאי ושמעון בן זומא שהיו ראויין להוראה שלא היה בימיהם כמותם בתורה ואפילו הכי היו נקראין תלמידים מפני שהיו בחורים ולא באו לכלל סמיכות שמתו בעודם בחורים:
<b>כה"ג מזיד הוא</b> תימה רבתי אדפריך על רבא הוה ליה למיפרך על המשנה גופא דקתני וידע אחד מהן שטעו הא מזיד הוא ועוד קשה מאי איצטריך רבא להשיב לו וליטעמיך הא דתניא בעשותה כו' למה לא השיב לו עדיפא מיניה וליטעמיך המשנה גופא דקתני וידע אחד מהן שטעו הא מזיד הוא אלא מאי אית לך למימר דקא טעי במצוה לשמוע דברי חכמים כו' ושמא י"ל דאביי שפיר ידע דהמשנה גופא דקתני וידע אחד מהם שטעו איירי שהוא שוגג דקא טעי במצוה לשמוע כו' אלא שלא היה מסתבר לאביי לפרש ראוי להוראה כגון שמעון בן עזאי וקטעי במצוה שמוע דהא לא היה בימיו כמותו בתורה כדאמר הוא בעצמו כל חכמי ישראל דומים עלי כקליפת השום ואיך יטעה הוא במצוה לשמוע כו' דהא תניא יכול אם יאמרו לך על ימין שהוא שמאל ועל שמאל שהוא ימין שתשמע להם תלמיד לומר ללכת ימין ושמאל עד שאמרו לך על ימין שהוא ימין ועל שמאל שהיא שמאל אלא ודאי אין זה שמעון בן עזאי והכי איתא בהדיא בירושלמי דפרקין והשיב לו רבא דבעל כרחך צריך אתה לפרש כן אע"ג שנראה להיות דוחק גדול לומר דשמעון בן עזאי יטעה במצוה לשמוע כו' משום דתניא בהדיא בברייתא וראוי להוראה כגון שמעון בן עזאי. ואין להקשות דהא תניא בספרי פרשת שופטים לא תסור מן הדבר אשר יגידו לך ימין ושמאל אפילו מראין בעיניך על שמאל שהיא ימין ועל ימין שהיא שמאל שמע להם אם כן משמע שמצוה לשמוע דברי חכמים אפילו אם ידע דקטעו ואמרו על שמאל שהיא ימין ולא כהברייתא שהבאתי לעיל דקתני יכול אם יאמרו כו' די"ל דהא דאמרו בספרי אפילו מראים בעיניך על שמאל שהוא ימין הכי פירושו אפילו תחשוב בלבך על פי שקול הדעת שטעו בדין ואמרו על שמאל שהיא ימין אבל לא שהוא יודע בודאי שטעו בדין וכן דייק הלשון אפילו מראים בעיניך כו'. והא דקתני בברייתא שהבאתי לעיל יכול אם יאמרו לך כו' היינו שידע בודאי שטעו בדין להתיר את האסור כן נ"ל. (הגה"ה לאתויי מבעט בהוראה הרמב"ם ז"ל בפירוש המשניות פירש כדפרש"י שאם היה רגיל להיות מבעט בהוראה כו'. אבל בחיבורו בפי"ג מה' שגגות נראה מדבריו שהוא מפ' מבעט בהוראה היינו שאומר שלא היה הוא צריך להוראתם בזה שכבר היה הוא יודע שמותר. ע"כ הגה"ה):
<b>אבל חכמים אומרים יחיד שעשה בהוראת ב"ד חייב</b> לאו דוקא יחיד אלא הוא הדין מעוט הקהל כדאיתא בסמוך אלא הואיל ונקט רבי יהודה בדבריו יחיד נקט נמי בדברי חכמים יחיד וכתב באגודה שיש להסתפק אי ב"ד גופייהו חייבים להביא כשבה או שעירה נהי דפר אינן מביאין אלא א"כ עשו רוב הצבור מכל מקום קרבן יחיד לייתו ע"כ. ואני אומר אלו עיין בדברי הרמב"ם ז"ל בפרק י"ב מהלכות שגגות ובהקדמה דמכילתין לא היה מסתפק לפי שהוא כתב בהדיא שהב"ד פטורים לגמרי מן הקרבן:
<b>הרי אלו מעוטים העושה מפי עצמו חייב</b> בירושלמי פריך הא אמרינן בכל התורה אין מיעוט אחר מיעוט אלא לרבות היכי אמר הכא הרי אלו ג' מעוטים דממעטין אותן ומשני הני מילי היכא דליכא אלא תרי מעוטין אבל הכא דאיכא ג' מעוטין בזה אחר זה בחד קרא כולהו אתו למעט ע"כ ונ"ל דמה"ט דקדק לומר הרי אלו מעוטין ולא נקט כולהו אתו למעט אלא ר"ל אע"ג דקי"ל אין מעוט אחר מעוט אלא לרבות אפ"ה הרי אלו מעוטין הם ולא דריש הכא אלא המיעוט האחרון והוא בעשותה תחטא ושביק לשני מיעוטים הראשונים משום שאין כאן מקומו ובהאי תירוצא דירושלמי שהבאתי מתיישב שפיר הא דדריש בתורת כהנים ריש פרשת ויקרא מן הבהמה מן הבקר ומן הצאן כולהו למעט ומייתי לה בתמורה בפרק כל האסורים. ונראה לי הטעם דכיון דליכא למימר על מיעוט השלישי מיעוט אחר מיעוט הוא דהא שני לאו מיעוט הוא אלא רבוי דאיתרבי ליה ממיעוט אחר מיעוט הילכך אין אנו אומרים גם על ב' מיעוטים קמאי אין מיעוט אחר מיעוט אלא לרבות אלא כולהו אתו למעט. אבל קשה לי שהרי בפ"ק דסנהדרין אמרינן הקרקעות תשעה וכהן מנא הני מילי אמר שמואל עשרה כהנים כתובים בפרשה חד לגופיה הנך הוי מיעוט אחר מיעוט ואין מיעוט אחר מיעוט אלא לרבות דאפילו תשעה ישראל ואחד כהן מתקיף לה רב הונא בריה דרב נתן אימא ה' כהנים וה' ישראל קשיא שמע מינה בהדיא דאליבא דכ"ע בין לשמואל בין לרב הונא לא אמרינן היכא דאיכא ג' מיעוטין בזה אחר זה כולהו אתו למעט אלא אדרבה כולהו אתו לרבות אליבא דשמואל ואפילו לרב הונא ב' מיעוטי קמאי אתו לרבות והא ודאי שאין לחלק בין ג' מיעוטין בזה אחר זה ובין עשרה מיעוטין בזה אחר זה. ועוד קשה לי אעיקרא דדינא היאך אמרינן בכל התורה אין מיעוט אחר מיעוט אלא לרבות דא"כ לשתוק מנייהו לגמרי ומהיכא תיתי למעוטי דאיצטריך מיעוט אחר מיעוט לרבות ומיהו בהא איכא למימר דשמא הוה ממעטיה מכח שום דרשה או קל וחומר או בנין אב להכי איצטריך מיעוט אחר מיעוט לרבות ושמא י"ל דלא אמרינן אין מיעוט אחר מיעוט אלא לרבות אלא דוקא היכא דלא אשכחן מה למעט במיעוט אבל אם אשכחן מה למעט אפילו מיעוטים רבים כלהו דרשינן למיעוט וצל"ע:
<b>אמר רב פפא ממאי דלמא לא הן ולא ב"ד</b> בירושלמי דפרקין מייתי נמי הך ברייתא ומפרש לה רבי יוחנן הכי כדפריך רב פפא ולפי זה הברייתא דקתני אם נפש אחת תחטא בשגגה בעשותה הרי אלו ג' מעוטים כו'. ועדיין אני אומר מעוט הקהל שחטאו כו' הכל אליבא דחד תנא הוא וכן משמע הלשון בת"כ דוק ותשכח:
<b>מהדר ברישא על מעוטא דמחייבי בשגגת מעשה ולבסוף מהדר על רובא כו'.</b> קשה לי טובא חדא שהרי אין הכי נמי שהוא מהדר ברישא על מעוטא דמחייבי בשגגת מעשה ולבסוף הוא מהדר על רובא דהכי איתא בתורת כהנים והביאה רש"י בעשותה יכול יחיד שעשה חייב שנים שלשה שעשו פטורים ת"ל מעם הארץ אפילו מרובין ועוד קשה דהשתא רוצה להוכיח דקים ליה לתנא דמעוט בהוראה חייבים מדקא מהדר על רובא ולא על מעוטא וכדפרש"י לקמן וז"ל אלא מדקמהדר על רובא ושביק מעוטא ש"מ כו' ולבסוף אמר להפך אלא לאו מדמהדר על מיעוט דמחייבין בשגגת מעשה ובסוף מהדר על רובא כו' ונראה לי שאם אינו טעות סופר האי אלא לאו מדמהדר על מעוט דמחייבין כו' הכי פירושו לאו מכלל דמעוט בהוראה קיימא ליה דמחייבי בהוראה כלומר אי אמרת בשלמא דמעוט קהל בהוראה פשיטא ליה לתנא דמחייבי אתי שפיר דקאמר התנא עדיין אני אומר מעוט קהל כו'. דהשתא שפיר מהדר ברישא על מיעוטא דמחייבו בשגגת מעשה ולבסוף הוא מהדר על רובא כי הטעם שאין ב"ד מביאין על ידיהן פר בהוראה הא הן חייבים דקאמר התנא הוא טעם מספיק למה טפי פשוט ליה דקרא מעם הארץ אתא על מעוטא דמחייבו בשגגת מעשה מעל רובא וכדפרש"י אלא אי אמרת לא הן ולא ב"ד אם כן היאך יכול התנא לומר עדיין אני אומר מעוט קהל כו' מטעם שאין ב"ד מביאין על ידיהם פר הלא טעם זה כנגדו הוא דכיון שהם פטורים בהוראה היה מן הדין להיותן פטורים ג"כ בשגגת מעשה גרידתא א"כ למה טפי מסתבר לתנא מעוטא דמחייבי בשגגת מעשה גרידתא מן רובא הלא אדרבה לדידך טפי מסתבר לומר דקרא מעם הארץ אתא לרבויי רובא לחיובא בשגגת מעשה גרידתא מן מעוטא וממילא הא דיליף התנא ברישא דברייתא יכול שנים שעשו פטורים ת"ל מעם הארץ אפילו מרובין אינו מוכרח מדחזינן שהתנא אמר אח"כ ועדיין אני אומר מעוט קהל שחטאו בשגגת מעשה חייבין שאין ב"ד כו' משמע דלא נפקא ליה לתנא דמחייבו מיעוטא בשגגת מעשה גרידתא מקרא מעם הארץ אלא מטעם זה הואיל שאין ב"ד מביאין כו' ולדידך דלא מצי התנא לומר כלל טעם זה שאין ב"ד מביאין כו' כדאמרן ממילא בנפול היסוד טפל כל הבית ארצה והיינו דפרש"י אלא לדידך דאמרת לא הן ולא ב"ד דאכתי לא נפקא לך דמחייבי מעוטא בשגגת מעשה גרידתא כו' א"כ לדידך קשה ויהדר ברישא על מעוטא כו' ומה שפרש"י אלא מדקא מהדר על רובא ושביק מעוטא כלומר ושביק מעוטא בלי דקא מהדר ליתן הכרח לדבריו ברישא דברייתא דיליף יכול שנים שעשו פטורים ת"ל מעם הארץ אלא מטעם שאין ב"ד מביאין כו' כדקאמר אח"כ שמע מינה דמעוט בהוראה פשיטא ליה לתנא דחייבין והשתא טפי מהדר על המיעוט דמחייבין בשגגת מעשה מטעם דקאמר התנא אח"כ שאין ב"ד מביאים כו' ואין צריך הכרח אחר אלא זה כי טוב הוא והיינו דקאמר בגמרא אלא לאו מדמהדר על מעוט כו' כלומר מטעם שאין ב"ד מביאין כו' בלי הכרח וטעם אחר ש"מ מעוט בהוראה חייבין הן כו'. והשתא שפיר מיהדר עלוי' עם טעם זה שאין ב"ד מביאין כו'. אמנם לולא דמסתפינא מחבראי אמינא שטעות סופר הוא והגירסא הנכונה היא כך אלא לאו מדמהדר על רובא לחיובא בשגגת מעשה כו' וכן הסכים עמי הרב הגדול מהרא"י י"ץ המחבר ספר קרבן אהרן:
<h2>דף ג.</h2>
<b>זאת תורת העולה היא העולה הרי אלו ג' מעוטין כו'</b> בזבחים בפ' המזבח מקדש ובנדה ריש פ' יוצא דופן מפרש דאתו אלו ג' מעוטין פרט לשנשחטה בלילה ושנשפך דמה ושיצא דמה חוץ לקלעים שאם עלתה תרד ופירשו שם התוספות וז"ל הרי אלו ג' מעוטין זאת והיא וה"א דהעולה תנינא דהעולה קמא דריש רבא בפרק תמיד נשחט העולה עולה ראשונה והא דקאמר פרט לשנשחטה בלילה בפרק המזבח מקדש מפרש טעמא אמאי מודה רבי יהודה בכל הנך פסולי אחריני דמכשיר בהו רבי שמעון כגון הלן והיוצא והטמא ושנשחט חוץ לזמנו וחוץ למקומו ושקבלו פסולין וזרקו את דמן טפי מהני ג' וקאמר לן בדם כשר שכן באימורין כשר שהרי לן כשר בבשר לכתחלה דנאכל לשני ימים ולילה אחד יוצא כשר שהרי יוצא כשר בבמה חוץ לזמנו שהרי מרצה בפיגולו וחוץ למקומו איתקוש לחוץ לזמנו קבלו פסולים וזרקו בהנך דחזו לעבודת צבור וא"ת נשחטה בלילה ויצא דמה נמי ליתכשרו דאין לילה ויוצא, פסול בבמה כדאמר בפרק פרת חטאת וכן קבלו פסולי' דלא מכשיר אלא בהנך דחזו לעבודת צבור אבל זר לא דהא כשר בבמה וכן חוץ למקומו מה צריך לטעמא לאיתקוש לחוץ לזמנו תיפוק ליה דכשר בבמה. מיהו רש"י פירש בהמזבח מקדש דיוצא דבשר דהיינו אימורי עולה ואימורי קדשים הוא דילפינן מבמה אבל הכשר דם דחמיר לא ילפינן מבמה אם לא נמצא לן הכשר בפנים אך קשה אמאי איצטריך למילף לן בדם מאימורים ואימורי' מלן דבשר ופשיט מינה באיזהו מקומן דגמרי בנין אב מבנין אב לילף חד בנין אב לן בדם מלן דבשר וכי תימא דלא בעי למילף דם מבשר שאינו קרב אלא ילפינן מאימורים הקרב ואימורי' מבשר משום דהוי בשר מבשר מכל מקום תימא דנילף לן דמה שנפסל בשקיעת החמה דאם עלו לא ירדו מאימורי' שלנו בלא מזבח בשקיעת החמה דלא מפסלי בשקיעת החמה דמצותה כל הלילה וכיון דלן דם בשקיעת החמה אע"ג דמפסל לא ירד מעתה גם לן בעמוד השחר לא ירד דאין חלוק ותדע דהא לן שתי לילות לא ירד אע"ג דאין כיוצא בו כשר ואפילו בבשר על כן י"ל דפסול דם לא ילפינן מאימורין שכשרים לכתחילה כל הלילה משום דאיכא תרתי חדא דהוי דם מבשר ועוד דהוי פסול מהכשרו בכך ולהכי נמי גבי דם לא ילפינן מבמה דאיכא נמי תרתי שנוי פנים מחוץ ופסול מהכשרו בכך אבל יוצא דבשר לא חמיר וילפינן מבמה דמים הניתנים למטה שנתנם למעלה או איפכא וכן הניתנים בפנים שנתנם בחוץ כיון דכל אחד כשר בחבירו לא תרד דדם מדם בפנים בעינן מהכשרו ומיהו תימה יצא דמה חוץ לקלעים אמאי תרד לרבי יהודה נילף יצא דם מאימורין שיצאו ואימורין שיצאו מבמה או מבשר שלמים שיצאו חוץ לקלעים דכשר וכיון דיצא חוץ לקלעים לא ירד הוא הדין אפילו חוץ לחומה דאין חלוק כדפרישית לעיל. וא"ת דבפרק חטאת העוף גבי זר שכן מטמאין בגדים בבית הבליעה פריך מאי שנא שמאל דהכשירו ביום הכפורים ולילה באברים ופדרי' זר נמי נילף מבמה דתניא מניין ליוצא שהוא כשר שהרי כשר בבמה ומאי פריך הא דוקא בשר ילפינן מבמה לההוא תנא ולא דם כדפרישית ותו בשמאל ולילה דהוא עבודת דם היכי יליף מהכשרו וי"ל דההיא סוגיא כרבי שמעון דמכשיר אפילו נשחטה בלילה ויצא דמה ואפילו דם יליף מהכשרו מבמה ומבשר ונשפך דמה לפי שכבר נעשית השחיטה בהכשר או גם הקבלה כמו שאפרש ותדע דההיא כרבי שמעון דבמשנה דהתם קאמר כל שפסולו בקדש אין מטמא בגדים בבית הבליעה וכל שאין פסולו בקדש מטמא ורבי שמעון נמי בשמעתין קאמר כל שפסולו בקדש אם עלו לא ירדו והכי פריך והתניא יוצא כשר שהרי כשר בבמה וכמו דיליף רבי יהודה אימורין מבמה ה"נ לילף לרבי שמעון פסול דם מבמה ומיהו לר"ת דגרס בפרק ב' דזבחים והתניא מלק בשמאל פסול ול"ג זרק בשמאל דלא מצינו משנה זו בשום מקום ומשני פליגי בברייתא ור"ש מכשיר ההיא דפרק חטאת העוף לא אתיא כרבי שמעון דלדידיה מלק בשמאל כשר אלא תנא אחד הוא וסבר ליה כר"ש ובמלק בשמאל לא ס"ל כוותיה:
<b>דתנן רבי יהודה אומר שבעה שבטים שחטאו כו'.</b> תימא אמאי לא מייתי רישא דהך משנה רבי יהודה אומר י"ב שבטים מביאין י"ב פרים: ורב נחמן אמר שמואל זו דברי ר"א אבל חכמים כו'. תימה א"כ למה לא דחה רב נחמן למתני' בריש פרק האשה רבה דקתני ניסת על פי ב"ד פטורה מן הקרבן דיחיד שעשה בהוראת ב"ד פטור כמו שדחה אותה זעירי מטעם אחר וקאמר ליתא למתני' מדתנן בי מדרשא וכו' ושמא י"ל דרב נחמן גופיה לא ס"ל לענין הלכה כשמואל:
<b>דתניא הורו ועשו ר"מ פוטר כו'.</b> וא"ת אמאי לא מייתי ברייתא דבפרק המצניע דקתני זה יכול וזה יכול ר"מ מחייב כו' ומפרש הגמרא התם טעמא משום דלא דריש בעשותה אלא לפטור יחיד שעשה בהוראת ב"ד וי"ל משום דניחא ליה טפי להביא סברת ר"מ וחכמים מפורש ביחד לאפוקי בברייתא דבפרק המצניע לא נזכר בה סברת חכמים יחיד שעשה בהוראת ב"ד חייב:
<b>ובהא קמיפלגי מר סבר יחיד שעשה בהוראת ב"ד פטור</b> לפי זה הברייתא עדיין אני אומר וכו' לא מצית מוקמת לה כרבי מאיר אלא כחכמים וסבירא להו כרבי מאיר בחדא דאמר בית דין הוא דמייתי ולא צבור ופליגי עליה בחדא דרבי מאיר . סבר יחיד שעשה בהוראת ב"ד פטור והם סברי חייב:
<b>מר סבר בית דין משלים לרוב צבור כו'.</b> פרש"י ר"מ פוטר צבור דהא קא מייתי ב"ד כדאמרינן לקמן וכו' וקשה לי על פירושו היאך אפשר לפרש כן הא דפטר ר"מ היינו לצבור שאין צריך כל יחיד ויחיד להביא כשבה או שעירים בפני עצמו מאחר שהב"ד מביאין עליהן פר דא"כ בעל כרחך צריך אתה לפרש בכה"ג ומר סבר אין ב"ד משלים לרוב צבור דהיינו וחכמים מחייבים לצבור כשבה או שעירה כל יחיד ויחיד בפני עצמו מאחר שאין ב"ד מביאין עליהן פר כיון דבלאו ב"ד אינו רוב וזה אי אפשר שהרי רב פפא גופיה אמר דכולי עלמא יחיד שעשה בהוראת ב"ד פטור ואי אפשר לומר דגרסינן אמר רב פפא דכ"ע יחיד שעשה בהוראת ב"ד חייב שהרי בהדיא אמרינן בפרק המצניע דרבי מאיר דריש בעשותה לפטור יחיד שעשה בהוראת ב"ד. לכן לכאורה היה נ"ל לפרש בענין אחר הא דקאמר רב פפא דב"ד משלים לרוב צבור קא מיפלגי לא לענין חיוב ופטור דצבור בכשבה ושעירה קאמר דבהא לא פליגי כלל דצבור פטור משום דכ"ע סבירא להו יחיד שעשה בהוראת ב"ד פטור אלא לענין חיוב ופטור דב"ד בפר קאמר דפליגי דהא ודאי מאן דאמר יחיד שעשה בהוראת ב"ד פטור מודה שאין ב"ד מביאין פר עד שעשו רוב הצבור משום דקהל כתיב כדאמרינן לקמן בפרקין והא דקאמר מר סבר ב"ד משלים לרוב צבור היינו חכמים דמחייבי לב"ד להביא פר ור"מ פוטר דס"ל אין ב"ד משלים לרוב צבור. אמנם ראיתי שהרמב"ם ז"ל בפי"ג מהלכות שגגות פסק כמ"ד אין ב"ד משלים לרוב צבור נראה שדבריו מעין לפרש"י אך הוא פסק כן אחר שפסק יחיד שעשה בהוראה ב"ד חייב וזה שלא כדברי רב פפא דאמר דכ"ע יחיד שעשה בהוראת ב"ד פטור וצל"ע:
<b>אמר רב אסי ובהוראה הלך אחר רוב יושבי ארץ ישראל.</b> פי' לאפוקי בעשיית פסח בטומאה אין הולכין אחר רוב יושבי א"י אלא אחר רוב העומדים בעזרה כדאיתא בפרק מי שהיה טמא והכי איתא בהדיא בירושלמי בפרק זה ובפרק כיצד צולין ר' אמי אמר בשם ר' שמעון בן לקיש להורייה הלכו אחר רוב יושבי ארץ ישראל לטומאה הלכו אחר רוב נכנסין לעזרה כו' ובהכי ניחא לי למה נקט רב אסי ובהוראה בוי"ו בראש התיבה ולא אמר בהוראה הלך כו':
<b>שמע מינה הני הוא דאיקרי קהל וכו'.</b> וא"ת מאי משמע שהרי לא כתיבא ולא רמיזא כלל בפסוק הזה ענין שגגת הוראת ב"ד דנימא דאתא לאורויי דהני דוקא הוא דאיקרי קהל לענין הוראה. וי"ל דע"כ אין זה דרשא גמורה שהרי גבי הך מצוה גופא דהיינו חנוך בית המקדש דכתיב גביה האי קרא ויעש שלמה וגומר לא כתיב בה בתורה קהל כלל ואינה מצוה התלויה ברוב הקהל דוקא וא"כ היכי מצי למילף בדדמי מהאי קרא אלא גלוי מילתא בעלמא הוא דיושבי חוצה לארץ לא מקרי קהל להיכא דמצריך קרא קהל ולכן אין צורך שיאמר הכתוב בפירוש דיושבי חוץ לארץ לא מקרי קהל לענין הוראה אלא די שיאמר דיושבי חו"ל לא איקרו קהל אהיכא דמצריך קרא קהל והשתא נחזי אנן בקרא היכא דמהדר אקהל ונוציא הנהו דחוצה לארץ וכיון דאשכחן בתורה גבי הוראה דבעי דלהוי קהל נתמעטו הנהו דח"ל משום דאשכחן בקרא אחרינא דלא איקרו קהל. ואין להקשות מאי איריא דקא מהדר בפרק עשרה יוחסין על כהנים לוים וישראלים דכל חד מנייהו איקרי קהל וגם אם גרים איקרו קהל או לא לענין אזהרת פסולי יוחסין נהדר גם כן דיושבי חוצה לארץ איקרו קהל כי היכי דלא נימא דכשם שיושבי חוצה לארץ לא איקרו קהל לענין הוראה הכי נמי לא איקרו קהל לענין אזהרה פסולי יוחסין כי פשוט הוא דלא ילפינן מהאי קרא הני הוא דאיקרו קהל אלא דוקא לענין מצוה התלויה ברוב הקהל דוקא מדכתיב בקרא קהל גדול דמשמע דלענין היות הקהל גדול מיירי לאפוקי אזהרת פסולי יוחסין היא מצוה שאינה תלויה ברוב הקהל אלא היא מוטלת על כל איש ואיש בפני עצמו והקהל דמהדרינן לענין הוראה אין משמעותו כלל כמשמעות קהל דמהדרינן לענין יוחסין דאלו קהל דהכא גבי הוראה ר"ל שיהיו רבים כל כך שיהיו ראוים להקרא קהל לכמות כדכתיב בקרא קהל גדול דמשמע דלענין היות הקהל גדול מיירי ואינו תלוי כלום ביחס ובמעלה דהא אמרינן בסוף הפרק דשבט לוי לא איקרו קהל לענין הוראה דכתיב הנני מפרך והרביתיך וגומר ופרש"י שבטו של לוי והוא הדין לכהנים וכו' ואע"פ שהם היותר מיוחסים שבישראל ולכן לא מפקינן מהאי קרא הני הוא דאיקרי קהל כו' אלא לענין הוראה שהיא מצוה התלויה ברוב הקהל דוקא כדאמרן אבל הקהל דמהדרינן לענין יוחסין הוא באיכות כלומר קהל שראוי להיות נקרא קהל ה' ביחס ובמעלה ומסברא בעלמא אמרינן דאי הוה כתב חד קהל הוה אמינא היינו החשוב ומיוחס יותר דהיינו כהנים וכן לוים כדפרש"י שם ולענין יחס מה הפרש יש בין יושבי חוצה לארץ ובין יושבי ארץ ישראל ומיהו אכתי קשה לי דילמא האי קרא אתא לאורויי דלא אקרו יושבי ח"ל קהל לענין עשיית פסח בטומאה שהיא ג"כ מצוה דכתיב בה בתורה קהל שנאמר ושחטו אותו כל קהל עדת ישראל ותלויה ג"כ ברוב הקהל דוקא כמו הוראה ממש כדתנן בפרק כיצד צולין וכשם דפליגי רבי מאיר ורבי יהודה ורבי שמעון לקמן לענין הוראה אם כל שבט ושבט קרוי קהל ואם שבט אחד גורר כל השבטים או לאו הכי נמי פליגי התם לענין טומאה א"כ למה אמרו בירושלמי שהבאתי לעיל להורייה הלכו אחר ישיבת ארץ ישראל לטומאה הלכו אחר רוב נכנסים לעזרה דילמא האי קרא אתא לאורויי הני הוא דאקרו קהל לענין עשיית פסח בטומאה וצריך לי עיון:
<b>אימר דשמעת ליה לר"ש דאזיל אף בתר ידיעה דלא חטאה כו'.</b> נראה מדברי רש"י שיש כאן טעות דלוג סופר וצריך להגיה דאזל אף בתר ידיעה היכי דהוי ידיעה וחטאה בחיוב ידיעה דלא חטאה כו' וכן מצאתי בס"א:
<b>מעוט בחלב שעל גבי הקיבה ומיעוט בחלב שעל גבי הדקין</b> קשה בעיני טובא שהרי תניא בתורת כהנים ומייתי לה בפרק אלו טרפות ואת כל החלב אשר על הקרב רבי ישמעאל אומר להביא את החלב שעל הקיבה רבי עקיבא אומר להביא את החלב שעל הדקין ופרש"י חלב שעל הקיבה וכל שכן שעל הדקין ומוכרח הוא שהרי אם אותו שעל הקיבה שאין בו אלא שנים מסימני החלב שעל הקרב שהוא קרום ונקלף אמר שהכתוב ריבה אותו לאסור כ"ש אותו שעל הדקין שיש בו שלשה סימנים יחד שהוא קרום ונקלף וגם תותב ולר"ע דדריש רבויא דאת כל החלב לחלב שעל הדקין שיש בו ג' סימנים יחד שהוא תותב וגם קרום ונקלף ע"כ לומר דדוקא אותו שעל הדקין קאמר דאסור אבל אותו שעל הקיבה שאין בו אלא ב' סימנים מותר הרי קמן מבואר דלרבי ישמעאל שאוסר חלב שעל הקיבה מרבה מאותו קרא עצמו שמרבה ממנו חלב שע"ג הדקין דהיינו מריבוי כל החלב ולרבי עקיבא מותר חלב שעל גבי הקיבה אם כן איך אמר הכא ודאי כיון דבתרי קראי קאתו והא ליתא שהרי למאן דאוסר תרוייהו מחד קרא קאתי ומדברי רש"י נראה דלא גרסינן מעוט בחלב שעל גבי הקיבה אלא הכי גרסינן מעוט בחלב המכסה את הקרב ומעוט בחלב שעל גבי הדקין והשתא לא קשה מידי דכיון דבתרי תיבות קאתו אע"ג דבחד קרא הוא אפילו הכי בתרי קראי קאתי קרינן בהו. ומיהו יש ליישב גם הגרסא שלפנינו דאיכא למימר כדפירש הראב"ד בת"כ דרבי ישמעאל דריש ואת כל החלב לתרי רבויי חד לאתויי חלב שעל גבי הדקין וחד לאתויי חלב שעל גבי הקיבה ותדע דאם לא כן קשה מאי טעמא דרבי ישמעאל דלא בעי תותב כיון דמחלב המכסה את הקרב יליף מאי טעמא לא בעי כל שלשה סימנין דאית ביה אלא על כרחך צריך לומר דרבי ישמעאל ארבויי דקרא קא סמיך דדריש ואת כל החלב לתרי רבויי חד לאתויי חלב שעל גבי הדקין וחד לאתויי חלב שע"ג הקיבה ור' עקיבא לא דריש ואת כל החלב אלא בחד רבויא ולאתויי חלב שעל גבי הדקין ואע"ג דרבי עקיבא בעלמא דריש כל אתין לרבות הכא לא מרבה אלא דומיא דפרט דהיינו תותב קרום ונקלף ור"י סבר מרבינן נמי הך דדמי לפרט בשני סימנים אי נמי דהני תרי כללי דסמיכי להדדי נינהו והטל פרט ביניהם ודונן בכלל ופרט וכלל ורבי עקיבא סבירא ליה כל דדמי ליה בג' סימנין מרבינן מכללי ואי לא דמי ליה בג' סימנין לא מרבינן ורבי ישמעאל סבר מרבינן מכללי אע"ג דלא דמי לפרט אלא בשני סימנים וקמיפלגי בפלוגתא דהני תנאי דפליגי בעירובין ריש פרק בכל מערבין בענין ונתתה הכסף בכל אשר תאוה נפשך וכו'. והשתא שפיר קאמר כיון דמתרי קראי קאתי דחלב שעל גבי הקיבה אתי מרבוי ואת וחלב שעל גבי הדקין אתי מרבוי כל אכן יותר נכון בעיני גירסת רש"י וכן יש להגיה מעוט בחלב המכסה את הקרב ומעוט בחלב שעל גבי דקין והכי איתא לקמן בפרק ב' אך תמיה אני טובא על פרש"י דלקמן בפרק ב' שפירש ואת החלב וי"ו יתירא להביא חלב שע"ג הדקין ואיני רואה גילוי לזה כלל לא בקרא ולא בתורת כהנים ולא בגמרא אלא מרבוי כל החלב מרבינן חלב שעל הדקין וכן משמע בהדיא מדברי רש"י עצמו בפרק אלו טרפות וצ"ע היטב:
<b>כיון דאיסורן שוה</b> לאו דוקא שוה ממש שהרי משנה שלמה שנינו בסוף פרק כל הבשר חומר בחלב מבדם וחומר בדם מבחלב כו' אלא הכי פירושו דשניהם אסורים באכילה דוקא אבל אי אפשר לפרש דאיסורן שוה דאידי ואידי בלאו וכרת מדקאמר בסמוך הכא ודאי אין איסורן שוה כו' או דילמא כיון דאידי ואידי כרת הוא משמע בהדיא דאיסורן שוה דקאמר לאו פירושו דעונש שניהם שוים. (הגה"ה או דילמא כיון דאידי ואידי כרת הוא מצטרף תיקו. ופסק הרמב"ם ז"ל בפרק י"ג מהלכות שגגות דמצטרפין ותמה עליו הכסף משנה כיון דספיקא הוא דבעיא דלא איפשיטא היא הוה ליה לפסוק דבין ב"ד בין הם פטורים מן הקרבן ומסיק וכתב וז"ל וכבר השיגו הראב"ד ועל כרחך לומר שנוסחא אחרת היתה לרבינו או שנדחוק לומר שיתנו ויאמרו אם אנו פטורים הרי זה נדבה וצ"ע עכ"ל). וכיוצא בזה ממש כתב הכסף משנה בפרק י"ד לחד שנויא גבי בעיא דרב יוסף דלקמן אין חרישה בשבת שפסק הרמב"ם גם כן לחומרא דחייבין אע"ג שהיא בעיא דלא אפשיטא ע"ש ואני אומר אחר אלף מחילות מעצמותיו הקדושים לא כן אבי ח"ו פה קדוש יאמר דבר זה שיתנו ויאמרו אם אנו פטורים הרי זה נדבה שהרי קרבן זה שהם מביאין הוא חטאת על כל פנים וחטאת אינה באה בנדבה כדתנן בפרק השוחט וכמו שפסק הרמב"ם בפרק י"ד מהלכות מעשה הקרבנות ע"ש וא"כ אי אפשר להתנות עליו אם אנו פטורים הרי זה נדבה כדפרש"י בהדיא בפרק האיש מקדש גבי לחטאת סלקא דעתך וז"ל חטאת סלקא דעתך דילמא לאו חטאת הוא והיכי קריבה ותנאה נמי ליכא דחטאת לא קרבה נדבה עכ"ל. וכן פרש"י בהדיא בפ"ק דכריתות גבי המפלת ואינו ידוע מה הפילה מביאה קרבן שתי תורים אחד לעולה ואחד לחטאת על של עולה מתנה ואומרת אם מין חובה ילדתי תהא לחובתי ואם לאו תהא עולת נדבה אבל חטאת לא מצוי לאתנויי דאין חטאת נדבה ומתייא בספק דחטאת העוף באה על הספק כדילפינן במסכת נזיר כו' וכן פירש"י בהדיא בנדה בפ' תינוקת גבי השני מה תהא עליו כו' וז"ל ואיני יכול להתנות בנדבה שאין חטאת באה נדבה כו' וטעות זה נפל בפיו ג"כ לענין קרבן אשם גבי מה שפסק הרמב"ם בסוף פי"א מהלכות שבועות ומביא קרבן אשם אף על גב שהיא בעיא דלא אפשיטא וכתב שם שיש לתמוה על הרמב"ם הואיל שהיא בעיא דלא אפשיטא ה"ל לפסוק דפטור ואין לומר דמייתי קרבן ומתנה אם אני פטור הרי הוא קרבן נדבה דאם כן לא הוה ליה להרמב"ם למישתק עכ"ל. והרי מבואר במשנה בסוף פרק השוחט שאין אשם בא בנדבה וממילא אי אפשר להתנות עליו. ואי אפשר לחלק ולומר דלא אמרו אין חטאת באה נדבה אלא דוקא כשהוא קורא לו שם חטאת ומקריבו לשם חטאת נדבה אבל אם הוא מתנה ואומר אם אין אני חייב חטאת אז יהא קרבן נדבה סתם שפיר דמי כיון שאינו מקריב לשם חטאת נדבה ולא יזכר ולא יפקד עליו שם חטאת כלל ודכוותי' הא דאמרו אין אשם באה נדבה ובכה"ג מיירי הכסף משנה בכל הנהו מקומות הנזכרים דהא ליתא דאם כן מאי דוחקיה דגמ' בפרק האיש מקדש לתרץ על קושי' ודילמא אשם הוא אשם בן שתי שנים ואשתכח בן שנה אמאי לא משני דמייתי נמי אשם ומתנה וכבר הרגיש רש"י בקושיא זו ותירצה וז"ל ודילמא אשם הוא וליכא למימר דמייתי נמי אשם דאין אשם בא נדבה כו' ואם איתא לא תירץ רש"י כלום דנהי דאין אשם בא נדבה מה בכך הלא אותה תקנה שאתה רוצה לומר בישוב הכסף משנה בכל הנהו מקומות הנזכרים יכול אתה נמי לומר כאן דשפיר יכול להביא נמי אשם ולהתנות על דרך הנזכר בישוב הכסף משנה שהבאתי ולומר אם זו אשם תהא זו אשם תחתיה וחברתה שלמי נדבה ואם זו שלמים תהא זו שלמים תחתיה וחברתה קרבן נדבה סתם לא לאשם נדבה כלל כמו שכתב הכסף משנה בפי"א מהלכות שבועות שהבאתי. וכן קשה לפי זה החילוק הנזכר מאי פריך הגמרא שם בפרק הנזכר לחטאת ס"ד ופרש"י לחטאת ס"ד דילמא לאו חטאת היא והיכי קריבה ותנאה נמי ליכא דאין חטאת קריבה בנדבה עכ"ל הלא אע"ג דאין חטאת קריבה בנדבה אפ"ה שפיר איכא תנאה על דרך הנזכר בישוב הכסף משנה שהבאתי שיאמר אם אין זו חטאת אז תהא זו קרבן נדבה סתם לא לחטאת נדבה כלל כמו שכתב הכסף משנה בפי"ג וי"ד וט"ו מהלכות שגגות שהבאתי אלא ודאי שאין שום תנאי מועיל בשום פנים ולכן סתם וכתב רש"י ותנאה נמי ליכא כו' וכן משמע בהדיא מדבריו בפ"ק דכריתות שהבאתי מדלא אשכח שום תקנה באשה המפלת ואינו יודע מה הפילה שמביאה תור לחטאת אלא מהטעם דחטאת העוף באה על הספק כו' משמע דחטאת בהמה לא היתה מביאה בשום פנים ש"מ שאין שום תנאי מועיל להביא חטאת בהמה על הספק כן נראה לי. שוב יגעתי ומצאתי און לי בדברי הרמב"ם גופיה בפרק עשירי דהלכות נזיר דוק ותשכח. והנה טרם החלי ליישב דעת הרמב"ם נקדים קושיא אחרת על הרמב"ם והיא יותר חזקה מקושיית הכסף משנה דלעיל על הרמב"ם והיא זאת. מה ראה הרמב"ם לפסוק גבי בעיא זו דמצטרפין וגבי בעיא אחרת דבסמוך הורו ב"ד שחלב מותר ועשו מעוט הקהל ומת אותו הבית דין ועמד בית דין אחר וחזרו והורו ועשו מעוט אחר כו' פסק דאין מצטרפין מאי שנא דהא שניהם בעיות דלא אפשיטו הן. ונראה לי דהרמב"ם סבירא ליה כיון דלא מצינן למפשט שיצטרפו להביא כל שבט פר אם כן אוקמינן להו אחזקתייהו דמייתי כל חד חטאת כדיניה ולכן בבעיא קמייתא אף על גב דסלקא בתיקו פסק דמצטרפין דכיון דבעי להא בעיא באם תימצי לומר שחלב ודם מצטרפין וכבר ידוע שיטתו שהיא כדרך הגאונים דסבירא ליה שכל אם תימצי לומר פשיטותא הוא אם כן בהאי נמי מצטרפין דומי' דהני מעוטי אחריני דחלב ודם דמצטרפין ואף על גב דמעוט בחלב ומעוט בע"א אין איסורן וקרבנן שוה אפילו הכי מוטב שיצטרפו ויביאו פר כל שבט משיביאו כל אחד קרבן חטאת דאיכא חשש טפי בהבאת חולין לעזרה כשיביאו כל אחד חטאת ממה שיביאו כל השבטים שנים עשר פרים לאפוקי בעיא שניה לא בעי לה באם תמצי לומר לכן פסק דאין מצטרפין. שוב מצאתי בקרית ספר שפירש ממש כמו שפרשתי וכתב עוד שאפשר לפרש דברי הראב"ד שכתב דלא בית דין מייתי ולא צבור מייתי בשני דרכים או שר"ל לא בית דין מייתי פר לכל שבט ולא ציבור כל אחד מן החוטאים כשבה או שעירה משום חשש הבאת חולין לעזרה או שר"ל לא בית דין מייתי אליבא דרבי מאיר ולא צבור מייתי אליבא דר' יהודה כלומר דלא מצטרפי אלא מוקמינן אחזקתייהו דמייתי כל אחד חטאת כדיניה:
<h2>דף ג:</h2>
<b>או דלמא הוראה דההוא בית דין כו'.</b> נ"ל שיש להגיה ידיעה במקום הוראה וכן מצאתי בספרים מדוייקים:
<b>מאה שישבו להורות</b> קשה בעיני טובא הלא הדין מעיקרא ליתא כי אי אפשר שישבו מאה להורות ולא אפילו אחד יותר מהסנהדרין המיוחדים שהם אחד ושבעים מפני שאסור להוסיף ממנין בית דין של משה רבינו דאל"כ קשה למאי נפקא מינה פליגי רבנן ורבי יהודה בריש פרק קמא דסנהדרין כמנין סנהדרי גדולה דרבנן אמרו שהם של אחד ושבעים שנאמר אספה לי שבעים איש מזקני ישראל ומשה על גביהם ורבי יהודה אומר שבעים ואי אפשר לומר דדוקא לפחות פליגי אבל למעלה משבעים אין להם שעור ואפילו מאה יכולין לישב להורות אם הסנהדרין עצמן רוצין למחול על כבודם ומבקשים להוסיף עליהם דיינים דהא ליתא דשלשה תשובות יש בדבר חדא דהא רבנן וגם רבי יהודה ילפי מנין הסנהדרי גדולה ממנין בית דין של משה רבינו כמו שנתבאר ואלו בית דין של משה רבינו בודאי לא היה רשאי אפילו משה רבינו עצמו להוסיף בשום פנים יותר ממנין אחד ושבעים דהא מנין בית דינו גזירת הכתוב הוא כדכתיב אספה לי שבעים איש וכן אמרו בהדיא בסוף פרק קמא דסנהדרין שבשעה שאמר לו הקב"ה למשה אספה לי שבעים איש מזקני ישראל אמר משה כיצד אעשה אברור ששה מכל שבט ושבט נמצאו שנים יתרים כו' א"כ הוא הדין מנין סנהדרי גדולה כיון שהן עומדין תחת בית דין של משה רבינו בעינן דומיא דמשה רבינו שאפילו הסנהדרין עצמן אינן רשאין להוסיף דיינים עליהם בשום פנים מפני שזה המנין גזרת הכתוב הוא כמו שנתבאר ועוד דהא אמרינן בהדיא בריש פרק קמא דסנהדרין אספה לי שבעים איש אמר רחמנא משעת אסיפה שבעים ולא יותר ועוד דהא גדולה מזאת תניא בסנהדרין סוף פרק היו בודקין רבי יוסי אומר כשם שאין מוסיפין על בית דין של אחד ושבעים כך אין מוסיפין על בית דין של עשרים ושלשה ואף על גב דלית הלכתא כוותיה בבית דין של עשרים ושלשה מיהו בבית דין של אחד ושבעים משמע דכולי עלמא מודו מדקאמר כשם שאין מוסיפין ועוד מדקתני במתניתין בפרק הנזכר עד כמה מוסיפין עד אחד ושבעים משמע דאין מוסיפין משם ולמעלה והשתא כיון דאסור להוסיף עליהם אפילו אם נפל מחלוקת ביניהם והם שקולין וצריך הדין להיות תלוי ועומד באויר וזהו בודאי מהטעם שפירשתי מפני דהאי מניינא גזרת הכתוב הוא כל שכן שאסור להוסיף עליהם לכתחלה א"כ היאך אמר רבי יוחנן מאה שישבו להורות דמשמע שישבו בפעם אחת ואפילו אי תימא דר"י בא לאשמועינן חדוש זה דאף על גב דאסור לישב להורות יותר מאחד ושבעים מכל מקום אם עברו וישבו מאה להורות אין חייבין עד שיורו כולן וכן דייק הלשון שישבו דמשמע בדיעבד ולא נקט שיושבין כדאמר רבי יהושע לקמן בשמעתין עשרה שיושבין בדין כו'. אכתי קשה טובא מנא ליה חדוש זה דהא תיבת ישגו דכתיב בקרא לא מיירי כלל בשגגת ישיבת מנין הסנהדרין אלא בשגגת הוראה עצמה וגם תיבת עדת דכתיב בקרא לא מיירי אלא בעדה המיוחדת דהיינו הסנהדרי גדולה כדאמרו בהדיא בספרא ולקמן בפרקין וממילא (לא) ידענו דתיבת כל נמי לא מיירי אלא דוקא בעדה המיוחדת אם כן מנא ליה לר"י לפרש תיבת כל אפילו הם מאה מה דלא כתיבא ולא רמיזא כלל בקרא ועוד למה לא אמר חדושו על קו הדין אין בית דין חייבין עד שיורו כולם שנאמר ואם כל עדת ישראל ישגו עד שישגו כולם דהיינו הסנהדרין המיוחדין והוה נמי חדוש לאפוקי מדעת המקשן שדקדק משתי משניות דמייתי בסמוך דלא בעינן שיורו כולן אפילו הסנהדרין המיוחדין וכן מסיק הגמרא וצריך עיון היטב:
<b>עד שישגו כולן.</b> קשה בעיני זה הלשון דלאו רישיה סיפיה דפתר עד שיורו כולן ומסיים עד שישגו כולן וצריך לומר דסבירא ליה דתיבת ישגו דכתיב בקרא פירושו שיורו כולן לשגגה וקשה לי מנא ליה דתיבת ישגו דכתיב בקרא פירושו שיורו דילמא פירושו שיטעו בדין ואם כן מאי ראיה מייתי הלא אפילו זכר לדבר ליכא מפני דלא כתיבא ולא רמיזא בקרא דקפיד שיורו כולן רק שיטעו כולן בעיקרא דדינא ולפחות הרוב בעיקרא דדינא והמעוט במצות לשמוע דברי חכמים ולפיכך אם ידע אחד מהסנהדרין או מעוטן שטעו המתירין אף על גב ששתקו ולא הורו כלל הרי ב"ד חייבין הואיל והורו ולא היה שם חולק דהא אפילו רבי יונתן עצמו סבר דלא בעינן שיטעו כולם טעות א' דהיינו בעיקרא דדינא דנימא דממילא שמעינן דבעינן שיורו כולן מדמשני לקמן כגון שהרכין בראשו ההוא שיודע שטעו המתירין וי"ל מדכתיב ונעלם דבר מעיני הקהל הרי טעו בדין קאמר א"כ מאי ישגו אלא על כרחך פירושו שיורו ועוד דא"כ עיקר חסר מן הקרא דזולת תיבת ישגו לא אשכחן בקרא שזכר כלל הוראת ב"ד שהוא סבת עיקר החיוב כדאיתא לעיל הלכך ע"כ תיבת ישגו פירושו שיורו כאלו אמר ואם כל עדת ישראל יורו בשגגה והשתא שפיר מייתי ראיה:
<b>הכי נמי מסתברא דבכל התורה כולה כו'.</b> תימה מאי איצטריך להסתייע דברי רבי יונתן מכח סברא למה לא מייתי סיוע לדברי רבי יונתן משתי ברייתות שלמות אחת היא בתוספתא דמכלתין דקתני מומר בהורייה שאין בדיני נפשות ובדיני נפשות שאין בהורייה שבהורייה עד שהורו כולן כאחד ובדיני נפשות הולכין אחר הרוב שבהורייה עד שהורו בית דין שבלשכת הגזית ובדיני נפשות נוהגין בכל מקום ע"כ והשנית היא בספרא פרשת ויקרא דקתני ולא היה מופלא של ב"ד שם או אחד מהם אמר להם טועים אתם יכול יהו חייבים ת"ל כל עדת ישראל ישגו עד שיורו כולן ע"כ. הרי אתה רואה מפורש בשתי ברייתות שהבאתי דקתני עד שיורו כולן כלשון רבי יונתן משמע דלא סגי בשתיקת המיעוט כמו שדייק המקשן בסמוך אלא צריך שיורו כולן לפחות בהרכנת הראש כדמתרץ הגמ' בסמוך לדברי ר' יונתן כגון שהרכין בראשו דהא לשון אחד אמרו ואף על גב שהברייתות לא זכרו מספר מאה ומסתמא לא מיירו אלא במנין סנהדרין המיוחדין מה בכך דסוף סוף שמעינן מהברייתות דבעינן שיורו כל הסנהדרין המיוחדין לאפוקי מדעת המקשן ומסקנת הגמרא דלא בעינן שיורו כולן אפילו הסנהדרין המיוחדין מכח דתיבת כל לאו דוקא הוא ממילא ידעינן דהברייתות סבירא להו דתיבת כל דוקא הוא ואפילו הם מאה כדברי רבי יונתן דהא לא אישתמיט המקשן וכן רב משרשיא להקשות על דברי רבי יונתן נהי דבעינן שיורו כל הסנהדרין המיוחדין מכח גזירת הכתוב דקאמר כל מ"מ מנלן לומר אפילו הם מאה אלא על כרחך דכולי עלמא מודו בזה לרבי יונתן שאם תיבת כל דוקא אז אין לחלק בין מנין סנהדרין המיוחדים למנין מאה ועוד קשה לפי מאי דאיתותב רבי יונתן ממילא תהיינה שתי. ברייתות אלו נמי סלקא בתיובתא מכח קושית רב משרשיא וזה דבר תמוה לומר דמסקנא דגמרא פליגא על שתי ברייתות שלימות ומיהו לפי מה שאפרש לקמן דלא איתותב ר' יונתן אלא ממאי דקאמר אפילו הן מאה אבל כל הסנהדרין המיוחדין צריך שיורו כולם לפחות בהרכנת הראש מגזרת הכתוב דקאמר כל ולאפוקי מרבי יונתן שחושש מכל אותן שישבו להורות אפילו הן מאה לא קשיא מידי אבל אכתי קשה טובא בעיני דהא כתיב גבי עגלה ערופה וכל זקני העיר ההיא ירחצו את ידיהם וגומר והשתא קשה ממ"נ אי האי כל דווקא הוא וכדתניא בהדיא בספרי וכל זקני העיר ההיא אפילו הם מאה כולם ירחצו את ידיהם א"כ קשה על רב הונא למה לא מייתי סיוע לדברי רבי יונתן מהך ברייתא שלימה דכשם דכל זה דוקא הוא הדין כל עדת ישראל ישגו דמאי שנא וכן קשה על רב משרשיא אדפריך על רבי יונתן דקאמר דתיבת כל דוקא הוא לפרוך על הך ברייתא וכי תימא דהאי וכל זקני העיר לאו דוקא הוא כדמשמע בהדיא במשנתנו בפרק עגלה ערופה מדקתני וזקני אותה העיר רוחצים את ידיהן כו' ולא קתני וכל זקני אותה העיר כו' משמע דלא בעינן כל זקני העיר אלא רובא ככולא דאם לא כן אי אפשר דהוה שתיק מלפרש ולומר בהדיא וכל זקני אותה העיר כו' כי היכי דלא אתי למטעי ולפרש האי וזקני אותה העיר רוחצין כו' כמו וזקני אותה העיר מביאין עגלת בקר כו' דקתני התם לעיל מינה דהתם ודאי לא בעינן כל זקני העיר אם כן קשה על ר' יונתן ורב הונא כיון דהאי כל לאו דוקא הוא הוא הדין כל דהכא דמאי שנא וכן קשה על רב משרשיא אדפריך מברייתא לפרוך מהמשנה דבפרק עגלה ערופה ושמא יש לחלק ביניהם ולומר דשאני הכא כיון דאי לא הוה אמר קרא הכא כל אלא עדת ישראל לבד היינו אומרים דלא מיבעיא שאין צריך שיורו כולם כגון שהמיעוט שלא טעו יורו לפחות בהרכנת הראש אלא אפילו שישתקו המיעוט ויסכימו עם הרוב בהוראה אין צריך אלא אפילו שחלקו בפירוש המיעוט על הרוב אזלינן בתר רובא כמו בכל התורה כולה דקי"ל רובא ככולא דמי מקרא אחרי רבים להטות הילכך לית לן למימר דאתא תיבת כל לטפויי רק מדרגה אחת למעלה משאר דינים שבכל התורה כולה דהיינו שצריך שהמעוט ישתקו ויסכימו עם הרוב אבל לא שצריך שיורו כולם דכולי האי לא אתא לטפויי ותדע שיש לחלק הכי שהרי הרמב"ם ז"ל לא פסק כרבי יונתן כמו שאעתיק לשונו לקמן ואלו גבי עגלה ערופה פסק כדתניא בספרי שהבאתי לעיל וכל זקני העיר ההיא ירחצו את ידיהם . אפילו הן מאה והדבר צריך למוד:
<b>דבכל התורה כולה רובה ככולה כו'</b> לאו דוקא בכל התורה כולה דהא משנה שלימה שנינו בסוף נגעים שלשה מגלחין ותגלחתם מצוה הנזיר והמצורע והלוים וכולן שגלחו שלא בתער או ששיירו ב' שערות לא עשו כלום ומייתי לה בנזיר פרק שלשה מינים וקאמר עלה רב אחא בריה דרב איקא זאת אומרת רובו ככולו מדאורייתא ממאי מדגלי רחמנא גבי נזיר ביום השביעי יגלחנו הכא הוא דעד דאיכא כולו הא בעלמא רובו ככולו וכה"ג פירש רש"י בפרק שבועת הפקדון גבי דבכל התורה לא אשכחן מזיד דמייתי קרבן וכו' ועוד אשכחן דרובא לאו ככולא דמי גבי וכל זקני העיר וגומר כדתניא בספרי שהבאתי לעיל ועוד דאשכחן דרובא לאו ככולא דמי גבי סמיכה כמו שכתב הרמב"ם ז"ל בפרק ד' מהלכות סנהדרין דבעינן שיסכימו כל החכמים שבארץ ישראל וכשם דאשכחן בלשון תורה תיבת כל שהוא לפעמים דוקא ולפעמים לאו דוקא הכי נמי אשכחן בלשון חכמים תיבת כל שלפעמים הוא דוקא כדדייק הגמרא בריש פרק שני דכתובות גבי כל הנשאת בתולה יש לה קול כו' ובפרק המפלת גבי כל היולדות מטנפות כו' ובפרק החולץ גבי כל היולדת לתשעה כו'. אבל בפרק אלו טרפות גבי כל הדורס אין נפרצו נשמטת לא דייק הגמרא אע"ג דכל לאו דוקא דוק ותשכח:
<b>תנו רבנן הורו ב"ד כו'.</b> תימא אמאי לא פריך ממשנתנו דקתני ממש כמו הברייתא זו בלתי תוספת וגירעון אות אחת ועוד קשה שאין זה סוגית הגמרא להקשות על מה שקדם מן ת"ר לכן נ"ל שהוא טעות סופר ויש להגיה תנן הורו ב"ד כו' ויכול להיות שהסופרים שגו והחליפו רי"ש בשי"ן וראוי להיות ת"ש הורו ב"ד כו':
<b>כגון שהרכין ההוא מהן בראשו</b> פרש"י כגון שהרכין ההוא אחד מהן או תלמיד בראשו כו'. וקשה לי על פירושו מה לו להזכיר או תלמיד שהרי המקשן לא פריך כלל מיניה מידי אלא מן וידע אחד מהן שטעו אבל תלמיד לא ישב להוראה אלא יושב לפני הב"ד ולהכי דקדק התרצן בלשונו כגון שהרכין ההוא מהן כלומר ההוא מבית דין כן נראה לי:
<b>הא שתיק מישתיק חייבין.</b> תימה מנא ליה למידק הכי דילמא לרבותא נקט ואמר להם טועין אתם וכל שכן אם שתק מישתיק הרי אלו פטורים דכיון שאמר להם טועין אתם סלקא דעתך אמינא שהן חייבים מפני דאינהו אפסידו אנפשייהו שלא רצו לקבל דבריו של זה שאמר להם טועין אתם קא משמע לן דאפילו הכי הרי אלו פטורים כל שכן אם שתק מישתיק שהם פטורים דאיכא למימר אלו היו שומעין דבריו של זה אולי הוו הדרי בהו וי"ל דאדרבה כל שהם קרובים למזיד הרי הם פטורים כדאיתא לקמן מפני שהיה להם ללמוד ולא למדו כו':
<b>ואמאי והא לא הורו כולן.</b> אין להקשות וליטעמיך דכל לאו דוקא דרובו ככולו אמאי קתני המשנה ואמר להם טועין אתם הרי אלו פטורים הלא כתיב אחרי רבים להטות כמו שאפרש לקמן:
<b>ואמר רב אדא בר אבא מאי קראה כו'.</b> קצת קשה אמאי תולה זה ברב אדא שהוא אמורא כאלו הוא חידש זה מלבו מאי קראה כו' הלא רבי יהושע שהוא תנא קדמון אמרה כדאיתא בסוף פרק חזקת הבתים:
<b>דכתיב במארה אתם נארים ואותי אתם קובעים.</b> בסוף פרק חזקת הבתים מייתי להא שמעתא ופי' רשב"ם במארה אתם נארים קבלתם עליכם בגזירת ארור להביא המעשר אל בית האוצר כדכתיב במלאכי הביאו את כל המעשר וגומר ואף על פי כן ואותי אתם קובעים אתם גוזלים את המעשר ואת התרומה כדכתיב התם ואמרתם במה קבענוך המעשר והתרומה הגוי כולו כלומר וכל הקהל כולו קבלו את הגזירה ומסתמא אם לא היו כולן יכולין לעמוד בה לא היו מסכימין ורובא ככולא אלמא לא חשיבא גזירה אלא אם כן רובן יכולין לעמוד בה:
<b>והא הכא דכתיב הגוי כולו ורובא ככולא דמי כו'.</b> הוא הדין דהוה מצי לדייק מדכתיב כי לכל העם בשגנה דאמרינן לקמן דאתא למימרא דרובא אין כו' ואי לאו משום דרובא ככולו דמי מנא ליה דאין הפסוק לכל העם דוקא ולא סגי ברובא כדמשמע לרבי יונתן הפסוק כל עדת שר"ל דוקא כל אע"ג דכתיב אחרי רבים להטות אלא על כרחך קים ליה מטעם דרובא ככולא דמי ולפיכך נזקק רש"י לפרש לקמן דרובא ככולו דמי ואפשר משום דההיא דלקמן אינה מפורסמת כל כך משום הכי לא דייק מינה וכי האי גוונא מתרצין התוספות בכמה דוכתי ועוד יש לומר דבשלמא לקמן איכא הוכחה בפסוק עצמו דאי אפשר לומר לכל העם דוקא לכל דאם כן יש סתירה בדברי הפסוק אבל הכא ליכא הוכחה בפסוק דהאי הגוי כולו מיירי ברוב דהא אפשר לפרש הגוי כולו כפשוטו דוקא כולו ואפילו הכי מפרש להאי קרא ברוב כדאמר אלא אם כן רוב הצבור כו' משום הכי יכול לדייק מיניה ועוד י"ל דלקמן הסתם גמרא קאמר הכי בתר דמסיק הכא דרובא ככולו דמי דלא כרבי יונתן ודוק:
<b>ואלא מאי כל עדת דקאמר רחמנא כו'.</b> קשה בעיני טובא חדא למה פריך טפי ואלא מאי כל עדת דקאמר רחמנא ולא פריך ואלא מאי הגוי כולו דקאמר הנביא משום דניחא ליה הגוי כולו שר"ל דרובא ככולה דמי אם כן למה לא ניחא ליה נמי כל עדת שר"ל דרובא ככולו דמי ואתא למימרא דאין חייבין עד שיורו רובא לאפוקי אם המיעוט הורו והרוב שותקים לא סגיא דומיא להא דאמרינן לקמן כי לכל העם בשגגה אתא למימרא דרובא אין מיעוטא לא. ועוד קשה למה לא פריך גם לקמן ואלא מאי לכל העם דקאמר רחמנא כדפריך הכא ועוד קשה מאי משני ה"ק אי איכא כולם הויא הוראה ואי לא לא הויא הוראה הלא לפי זה הוי כל עדת דוקא כל ולא רובא אם כן הדרא הקושיא של רב משרשיא לדוכתה דהא לא איתותב רבי יונתן מכח קושית רב משרשיא אלא מחמת זה שרבי יונתן, פירש כל עדת דוקא כל ולא רובא והשתא מה לי אם פירושו עד שיורו כולם או עד דאיכא כולן סוף סוף הוי כל עדת דוקא כל וכבר איתותב רבי יונתן בזה ועוד קשה דמאי איצטריך קרא להא דבעינן דאיכא כולם והלא בכל דין שבעולם שצריך סנהדרי גדולה צריך שיהיו כולם ביחד לשנלך אחר הרוב ואי לא לא הוי רובא כיון דלא הוי הרוב מתוך כולם ואם כן אפילו אי לא הוה אמר קרא הכא כל אלא עדת ישראל לבד הוה משמע בהכרח שצריך שיעמדו כל הסנהדרין ביחד ואי לא לא הויא הוראה ועוד קשה דמשמע דהיכא דאיכא כולם תו לא בעינן מידי ואף על פי דלא שגו המעוט וחלקו בפירוש על הרוב הויא הוראה כמו בכל התורה כולה דאזלינן בתר רובא הואיל ואיתותב רבי יונתן וקשה וכי פליג הסתם גמרא על המשנה שלימה דמייתי לעיל לאקשויי מינה לרבי יונתן דקתני ואמר להן טועין אתם הרי אלו פטורים והכי איתא נמי בתוספתא דמכילתין ובברייתא דתורת כהנים פרשת ויקרא עד שיורו כולן כלשון רבי יונתן וצריך עיון היטב. אחר זמן רב מצאתי בתשובות הרב מהר"ר לוי ן' חביב ז"ל שהביא סוגיא זו לקיום דבריו בויכוח מענין הסמיכה והקשה גם הוא הקושיא הראשונה שהקשיתי בלבד ותירצה בטוב טעם ודעת ומכלל דבריו למדתי יישוב לרוב הקושיות שהקשיתי וז"ל וקשה אמאי לא חששו לתיבת כולו לומר מאי אתא לטפויי כי היכי דחששו לתיבת כל וליכא למימר דדוקא בדברי תורה אית לן למימר דליכא תיבה מיותרת וצריך למידק ולומר דתיבת כל אתא לטפויי אדוכתי אחריני מה שאין כן בדברי קבלה דאע"ג דאיכא איזה תיבה מיותרת לית לן בה הא ליכא למימר דאם כן איך אסיקו תיובתא דרבי יונתן מההיא ברייתא שאני התם דהם דברי קבלה ואף על גב דקאמר כולו לאו דוקא אלא רובו ככולו אמנם בדברי תורה כל דוקא. והנלע"ד לומר בזה הוא דודאי אפילו בדברי קבלה צריך שלא תהא תיבה מיותרת כמו בדברי תורה ואפ"ה לית לן למדרש הכא בתיבת כולו שום דבר אע"ג דרובא ככולה והטעם הוא דפירוש אותו הפסוק לפי אותה הברייתא במקומה בע"א הוא שהנביא היה מוכיח לישראל שהיו גוזרים גזירה בארור והיא גזרה שרוב צבור יכולין לעמוד בה והיו עוברים עליה אח"כ ולפי האמת אע"פ שהיתה גזירה שאין כל הצבור יכולין לעמוד בה אם רוב הצבור היו יכולין לעמוד בה ולא היתה הגזירה קיימת נמי היה הנביא מוכיח לישראל על עברם עליה ובלתי מקיימי' אותה אלא שלהגדיל התוכחה על ישראל ולהרבות אשמת העוברים עליה אמר הנביא שהיתה גזירה שלא לבד רוב צבור יכולין לעמוד בה אלא גם הצבור כולו והרי זו היא סיבה שאמר הנביא הגוי כולו אע"ג דרובו ככולו מה שאין אומר כן בפסוק כל עדת שהוא תנאי ששמה התורה לדין ההוא ומכל מקום הוי תיובתא לרבי יונתן דכי היכי דהתם אע"ג דכתיב כולו אפ"ה לעיקר דינא רובו ככולו ומאי דכתב כולו הוא מההוא טעמא אחרינא דכתיבנא הכי נמי כל דכתיב הכא אית לן למימר דלעיקר דינא דכתיב בקרא והוא הטעות והשגגה כדאמר ואם כל עדת ישראל ישגו ודאי רובו ככולו ואם טעו הרוב הוי' נמי הוראה ומאי דקאמר קרא כל הוא מטעמא אחרינא שצריך שגם המעוט יהיה בהוראה כלומר דאע"פ דלא הוו כולהו בשגגה צריך דלהוו בהוראה השגגה כגון ששתקו המעוט או שהסכימו בהרכנת הראש. ועוד י"ל חלוק אחר שיש בין נושאי הפסוקים האלו והמקום שנאמרו בו שמכח אותו החלוק אית לן למדרש קרא דכל עדת ולא קרא דהגוי כולו והחלוק הוא זה דבהוראת ב"ד אי הוה קאמר קרא עדת ישראל לבד נודע לנו ב' דברים הא' שצריך שיהיו ביחד כל הסנהדרין וישאו ויתנו בדין והב' שאם יהיה חלוק ביניהם דאזלינן בתר רובא מטעמא דקרא אחרי רבים להטות וא"כ כיון שדייק הכתוב ואמר כל עדת ודאי לאפוקי האי דינא מכלל דאחרי רבים אתא וצריכים אנו לקיים ב' הפסוקים כדכתיבנא למעלה דלעיקר דינא דכתיב בקרא כו'. אמנם בפסוק הגוי כולו לא היה נודע לנו מתחלה קודם שיבא זה הפסוק שצריך רוב כלומר שתהיה גזירה שרוב צבור יכולין לעמוד בה לשתבא תיבת כולו לטפויי אלא אדרבה הנודע לנו קודם שיבא זה הפסוק הוא שאפילו שאין רוב צבור יכולין לעמוד בה אם לא על צד הדחק אם יראה לב"ד שראוי לגזור אותה לעבודת שמים ראוי לצבור שיקבלוה ויקיימוה אפילו על צד הדחק דמאי דאית לן דאזלינן בתר רובא מקרא דאחרי רבים זהו דוקא בכל דין שיחלקו הב"ד או בכל דבר שלא נודע לנו אם הוא אסור כפי הדין כגון בהמה שלא נודע לנו בודאי שהיא כשרה וכל הדומה לזה אבל בגזרת ב"ד שתהא גזרה שרוב הצבור יכולין לעמוד בה לא איירי קרא מה שהיה נראה הוא שאפילו שאין רוב הצבור יכולין לעמוד בה שתהיה קיימת וכן מוכח לשון הברייתא דקתני בלשון שולל אין גוזרין גזרה כו' אלא אם כן רוב הצבור כו' דמשמע דהחדוש הוא בשאין גוזרין אלא אם כן כו' ולא עוד אלא שאם גזרו אותה צריכה היתר ע"י ב"ד אלא שמספיק באיזה ב"ד שיהיה אפילו שיהיה קטן מהראשונים כמו שכתבו המפרשים בדוכת' בע"א וכיון דלא אתברר לנו בשום דוכתא אחריתי דצריך שיהיו רוב הצבור יכולין לעמוד בה אין לנו לומר דאתא האי קרא דהגוי כולו לטפויי ולרבויי דהא קרא גופיה לעיקר דינא איצטריך והוא שצריך שתהיה גזרה שרוב הצבור יכולין לעמוד בה ואי לא אין גוזרין ומשום הכי לא דייק וקאמר כולו דרובו ככולו אמנם בקרא דכל עדת ישראל דבלאו כל בעי רוב וחידושא הוא דלסגי ברוב מטעמא דקרא אחרי רבים להטות אית לן למימר בהכרח דכי אתא קרא וקאמר כל לטפויי אדוכתי אחריתי אתא ולמימר דלא סגי ברוב וצריך לקיים ב' הפסוקים פסוק דאחרי רבים להטות ופסוק דכל עדת. והא דמשני הגמ' ה"ק אי איכא כולן הויא הוראה כו' אין פירושו שתצטרך מלת כל לומר שצריך שיהיו כל הסנהדרין ביחד לשתתקיים הוראת הרבים כשלא הסכימו המעוט עמהם דלהא לא איצטריך קרא דהא מילתא דפשיטא היא דבכל דין שבעולם צריך שיעמדו ביחד מנין הב"ד הצריך לאותו הדין לשנלך אחר הרוב ואי לא לא הוי רובא כיון דלא הוי הרוב מתוך כולם הלכך אית לן למימר בהכרח דכי אתא מלת כל לטפויי אתא ולומר דאע"ג דבשאר דוכתי היכא דהוו כל הסנהדרין בדין אע"פ שחלקו בפירוש המעוט על הרוב אזלינן בתר רובא הכא לא הוי דינא הכי מגזרת הכתוב דאמר כל צריך שיסכימו כולם בהוראה אפילו המעוט שלא טעו כגון ששתקו ולפי זה הא דמשני הכי קאמר אי איכא כולן כו' ר"ל אי איכא כולם בהוראה עצמה כגון ששתקו המעוט הויא הוראה לאפוקי מרבי יונתן דקאמר שצריך שכולם יורו בפיהם ולפחות הרוב בפיהם ממש והמעוט בהרכנת הראש. אמנם מדברי רש"י יש לדקדק דס"ל דלא איתותב רבי יונתן אלא ממאי דקאמר אפילו הן מאה אבל כל הסנהדרין המיוחדין שהם ע"א צריך שיורו כולן בטעות לפחות בהרכנת הראש מגזרת הכתוב דקאמר כל עדת ולא סגי בשתיקת המעוט מדפירש אי איתא לכולהו סנהדרין של ע"א הויא הוראה אע"פ שלא הורו כל אותן שישבו להורות ואי הוה סברת רש"י דלא בעי שכולם יורו לפחות בהרכנת הראש אלא דסגי בשתיקת המעוט אמאי האריך רש"י לומר אע"פ שלא הורו כל אותן שישבו להורות דמשמע שישבו להורות יותר מהסנהדרין דאם לא כן הוה ליה לומר אע"פ שלא הורו כולם ור"ל על הסנהדרין שהזכיר בתחלת דבריו והיינו מפרשים שלא הורו בפיהם ממש ולא בהרכנת הראש אלא ששתקו אבל כיון שהאריך בלשונו לכתוב אותן שישבו להורות נראה שלדעתו צריך שיורו כל הסנהדרין המיוחדין מגזרת כל והחדוש בכאן שאפילו ישבו מאה אין אנו חוששין אלא מהסנהדרין לבד לאפוקי מדרבי יונתן שחושש מכולם אפילו הן מאה מגזרת כל שהוא דוקא וכן מוכח בהדיא מדברי רש"י לקמן במשנה הורו ב"ד וידע אחד מהן שטעו ואמר להם טועין אתם כו' כמו שאפרש שם ולפי זה הא דמשני ה"ק אי איכא כולם ר"ל אי איכא כולם בהוראה עצמה כגון שכולם הורו לפחות בהרכנת הראש הויא הוראה. ותשלום ביאור הלכה זו אפרש באורך לקמן במשנה הורו ב"ד וידע אחד מהן שטעו כו':
<b>הא קא משמע לן דאפילו תלמיד בפני רבו.</b> בפ"ק דסנהדרין מייתי להא שמעתא דהכא ופרש"י לתלמיד היושב לפני רבו ובא דין לפני רבו והוא לא נזקק לדבר נענש אם שתק והיה מבין ברבו שטעה עכ"ל. אין ספק שטעמו של רש"י שפי' והוא לא נזקק לדבר מפני דאם לא כן קשה מאי אפילו תלמיד בפני רבו פשיטא שהקולר תלוי בצוארו ג"כ הואיל שהוא נזקק לדון כמו האחרים וכדי שלא יקשה אם הוא לא נזקק לדון אם כן למה יענש הוא לכן הוכרח לפרש והיה מבין ברבו שטועה ושותק וקשה לי על פירושו דאכתי קשה מאי אפילו דקאמר פשיטא שהוא נענש אע"פ שהוא לא נזקק לדון הוא מבין ברבו שטועה ושותק משום דעובר על מדבר שקר תרחק ועל לא תגורו מפני איש כדאיתא בפ"ק דסנהדרין ובפרק שבועת העדות מנין לתלמיד שיושב לפני רבו וראה זכות לעני וחובה לעשיר מנין שלא ישתוק ת"ל כו' ופירש"י וראה זכות לעני כו' ורבו טועה בדין והחליף מנין שלא יחלוק כבוד לרבו וישתוק ת"ל כו' שמע מינה בהדיא שאם התלמיד מבין ברבו שטועה ושותק נענש ועוד קשה הלא הלשון עשרה שיושבין בדין משמע שכולם נזקקין לדון ודכוותי' מיירי בודאי הא דקאמר דאפילו תלמיד היושב בפני רבו מדכייל ליה בהדי אינך הנזקקי' לדין ואמר עשרה שיושבין בדין ודומיא להא דמייתי עליה רב הונא כי הוה אתי דינא לקמיה מיכנף ואייתי עשרה רבנן מבי רב ומסתמא היו מהן תלמידיו וא"כ איך פרש"י והוא לא נזקק לדבר לכן נראה לי לפרש דאפילו תלמיד היושב בפני רבו כלומר אע"פ שרבו מלמדו עתה הדין שהוא נזקק לדון ועל פיו הוא סומך לדון כן עם רבו אפילו הכי הוא נענש אע"פ שאין מונין הרב ותלמידו אלא אחד אם התלמיד סומך על רבו לגמרי כדאיתא בפרק אחד דיני ממונות וסד"א דמהאי טעמא נמי יהיה פטור התלמיד קמשמע לן:
<b>איזהו ספק ישב לו בתוך ביתו כו'</b> פרש"י איזהו ספק כלומר אמאי הוא חייב אשם תלוי עכ"ל. האל"ף של מלת אמאי דקאמר רש"י הוא במקום על כאלו אמר על מאי הוא חייב אשם תלוי ובניחותא דרך פירוש של דברי רבי אלעזר דקאמר ספק ואע"ג דפשוט הוא כתבתי לפי שראיתי לחכם אחד בספרו שטעה בדברי רש"י והבין מלת אמאי דקאמר רש"י דרך קושיא ותמיה:
<b>שהוא קרוב לפטור מן החובה.</b> פי' יותר מן החובה וכן הוא בהדיא בירושלמי:
<b>אבל הבא על שומרת יום כנגד יום פטור.</b> לא שאמרו להם להקהל לשון פטור שהרי לעיל בריש פרקין מסקינן שאין ב"ד חייבין עד שיאמרו להם מותרים אתם לעשות ואפילו מאן דאמר דלא בעינן שיאמרו לעשות מכל מקום סבר דבעינן שיאמרו להם מותרים אתם ולא פטורים אתם דמשמע פטור אבל אסור אלא ר"ל שכך נשאו ונתנו הב"ד בינם לבין עצמן ואח"כ כשאמרו להן להקהל ההוראה אמרו מותרים אתם לעשות לבא על שומרת יום כנגד יום ולאו דוקא שומרת יום כנגד יום אלא הוא הדין זבה גדולה לפי מה דמסיק הגמרא לקמן דאמרי העראה באשה דוה הוא דכתיבא כו' אלא חד מינייהו נקט כיון שלענין איסור ביאה שתיהן שוות כדתנן בפרק קמא דמגילה:
<b>מאי טעמא דרבי שמעון הואיל וברשות ב"ד הוא עושה כו'</b> מכאן הקשו התוספות על רש"י בפרק המצניע שפירש ורבי שמעון לטעמיה דאמר בהוראת יחיד שעשה בהוראת ב"ד חייב דהא כאן מפורש להפך דר"ש ס"ל יחיד שעשה בהוראת ב"ד פטור. ולי נראה ליישב פירש"י לפי איכא דאמרי כו' מדקאמר ר"ש כל הוראה שיצאה ברוב צבור יחיד העושה אותה פטור משמע דוקא שעשה אחר שחטאו רוב הקהל על פיהם שכבר נתחייבו ב"ד בפר אבל אם עשה עד שלא חטאו רוב הקהל חייב דיחיד שעשה בהוראת ב"ד חייב ואפילו לפי לשון ראשון הואיל וברשות ב"ד הוא עושה נמי אפשר לומר כן דאי לאו משום שרוב הצבור עשו בהוראת ב"ד שכבר נתחייב ב"ד בפר כדמשמע בהדיא מלשון המשנה דקתני בין שהביאו כפרתן כו' וזה היחיד מצטרף עם הצבור שהם פטורין לא היה פוטר ר"ש מטעם הואיל וברשות ב"ד הוא עושה דיחיד שעשה בהוראת ב"ד חייב וכה"ג ממש פירש הראב"ד לדברי הרמב"ם בסוף פי"ד מהלכות שגגות ע"ש. אמנם רש"י גופיה פירש כאן בלשון כל הוראה שיצאה ברוב צבור כו' דר"ש סבר יחיד שעשה בהוראת ב"ד פטור ואיני יודע מנין לו ולא עוד אלא שקשה לי דא"כ לא הוה משתמיט רב יהודא ורב נחמן מלומר על משנתנו לעיל בריש פרקין זו דברי ר"ש כמו שאמרו זו דברי רבי מאיר וצ"ע:
<b>כל הוראה שיצאה ברוב צבור כו'</b> פרש"י אע"פ שב"ד חזרו בהן יחיד העושה אותה פטור וכו' עד לא נתנה הוראה לפטור יחיד התולה בה אלא להכיר כו'. נ"ל שיש טעות דלוג סופר בדברי רש"י וצריך להיות לישנא אחרינא לא ניתנה הוראה לפטור יחיד כו' דוק ותשכח:
<b>מיתיבי פר העלם דבר של צבור ושעירי ע"א כו'</b> תימה מאי שנא דלא קתני פר העלם דבר בלשון רבים כדקתני שעירי בלשון רבים דהא בין לרבי שמעון ובין לרבי יהודה מביאין י"ב שבטים י"ב פרים כשם שמביאים י"ב שעירים בע"א כדתנן לקמן בפרקין ואע"ג דבתוספתא דשקלים מצאתי כתוב ושעיר ע"א בלשון יחיד אומר אני דנוסחא משובשת היא וצריך להיות ושעירי ע"א בלשון רבים דהא רבי שמעון ורבי יהודה סבירא להו דכל שבט ושבט מביא פר ושעיר בע"א וכן כל שבט ושבט מביא פר בשאר מצות אלא שר"ש ס"ל שגם ב"ד מייתי פר ושעיר ולאפוקי מר"מ דס"ל דב"ד בלבד מייתי פר ושעיר וכן בכולי גמ' נקט פר בל"י ושעירי ע"א בל"ר ולא ידענא למה. שוב מצאתי בתוספות דיומא פ' הוציאו לו שהקשו ג"כ קושיא זו ותרצו הא דלא נקט פרי העלם דבר בלשון רבים משום דלא פסיקא ליה דאתי למטעי למימר דאיירי נמי בפר שמביא צבור בע"א וזה אינו דהאי עולה הוי הלכך נקט פר דלא ניתי למטעי ע"כ. ואני שמעתי ולא אבין היאך נסתלק הטעות במאי דנקט פר בלשון יחיד דהא כל כך מביא כל שבט ושבט פר בשאר מצות כמו בע"א ועוד קשה דאין שייך לומר תירוץ זה אלא התם משום דהתם איירי דוקא בחטאת כדקתני שאין חטאת צבור מתה אבל הכא איירי נמי בפר שמביא צבור בע"א וכדפרש"י בהדיא. שוב מצאתי בתוספות פ"ק דשבועות שהקשו גם כן קושיא זו ולא תירצו כלום וצ"ע:
<b>פר העלם דבר של צבור.</b> הפר שמביא כל שבט ושבט בשגגת הוראת ב"ד נקרא פר העלם דבר של צבור לפי שבתחלת הפרשה אמר ונעלם דבר ומדקרי ליה פר העלם דבר של צבור ולא קרי ליה פר העלם דבר של ב"ד משמע דצבור מייתי ולא ב"ד כדעת ר"י לקמן במשנה והא דקאמר בתחלה גובין להם פי' קודם שלוקחין שום מעות מתרומת הלשכה גובין עליהן ואם אינו מספיק הגביה אז לוקחין המותר מתרומת הלשכה:
<b>לאדם שאכל ספק חלב ספק שומן כו'</b> מפשט דברי רש"י משמע דאיירי בחתיכה אחת ספק של חלב ספק של שומן וכן פירש בהדיא לעיל בדבור המתחיל איכא בינייהו וז"ל דהיכא דהוה לפניו חתיכה אחת ספק של חלב ספק של שומן ואכלו בדין הוא דמביא שאם תלוי כו'. לכאורה תמהני טובא שהרי בכריתות בריש פ' ספק אכל חלב סברי רוב מנין ורוב בנין דבחתיכה אחת פטור והטעם דיש אם למקרא דאמר קרא ועשה אחת מכל מצות ה' בשגגה עד שישגג בשתים אי נמי משום דב' חתיכות אפשר לברר איסורו אבל חתיכה אחת אי אפשר לברר איסורו וכן פסק הרמב"ם בפ"ח מהלכות שגגות א"כ אמאי לא פרש"י דאיירי הכא בשתי חתיכות אחת של חלב ואחת של שומן ואכל אחד מהן והוא היה סבור ששניהם של שומן ונודע לו אח"כ שאחד מהם היה של חלב ואינו יודע איזה מהם אכל דהשתא אליבא דהלכתא קאמר שמביא אשם תלוי. אמנם לפי האמת לא קשיא מידי משום דהתם בפרק ספק אכל פריך הגמ' על מ"ד חתיכה אחת ספק של חלב ספק של שומן ואכלה פטור מהא דאמר רבי אליעזר כוי חייבין עליו אשם תלוי ומשני רבי אליעזר סבר יש אם למסורת מצות כתיב דמשמע חתיכה אחת וסבר לא בעינן לברר איסוריה וכיון דהכא מרא דשמעתא דקאמר שהוא ספק ומביא אשם תלוי הוא רבי אליעזר דכוי הנזכר הלכך יפה דקדק ויפה כוון רש"י שפירש דאיירי בחתיכה אחת ועוד שהרי זה היחיד שעשה על פי הוראת ב"ד דקאמר ר"א שהוא ספק וחייב באשם תלוי דומיא דחתיכה אחת היא כן נ"ל:
ומיהו אין המשל דומה לנמשל לגמרי לא בדברי רבי אליעזר ולא בדברי סומכוס דוק ותשכח:
<h2>דף ד.</h2>
<b>הוו אמרי' ליה הכא בספק מבעוד יום כו'.</b> אם אינו טעות סופר נראה שצריך להיות והוו אמרי' ליה דהכא בספק מבעוד יום כו' וה"פ דלעיל בסברת ר' אליעזר אמר ר' זירא אלא אפי' למ"ד ב"ד מביאין דלא מפרסמא מילתא אפ"ה אמרינן דאי הוה שאיל הוו אמרינן ליה ומה חייב אשם תלוי והכא בסברת סומכוס א"ר יוסי איפכא ממש אלא אפילו למ"ד צבור מביאין דמפרסמא מילתא והוו אמרינן ליה אי הוה שאיל שהביאו קרבן משום דטעו הואיל ולא שאל הוה אמינא דחייב אפ"ה פטור דהכא הוי כספק מבעוד יום ספק משחשיכה דאין אדם יכול לעמוד עליו ה"נ אמרינן אי שאיל לא אשכח אינש דמשיילי' ומשום הכי פטור:
<b>אימא דבר כולא מילתא.</b> משמע דומיא להא דתניא בסוף פרק הנחנקין ומייתי לה בסמוך המתנבא לעקור דבר מן התורה ו התורה חיוב לקיים מקצת ולבטל מקצת פטור ופרש"י הטעם דפטור דהתם כתיב דבר דהיינו דבר שלם ולא חצי דבר ואין להקשות למה לא ילפינן נביא שקר והוראת ב"ד מהדדי בג"ש דבר דבר כשם דיליף רב אשי דבר דבר מזקן ממרא משום דאין אדם דן ג"ש מעצמו אלא א"כ קבלה מרבו ואולי לא קבלו מרבם ג"ש זו:
<b>אמר עולא קרי ביה ונעלם מדבר.</b> בירושלמי דפרקין מייתי הך דרשה בשם רבי חזקיה ופריך וכתיב כן בתמיה ומשני רבי אמי בשם רבי יוחנן אמר גורעין לדרוש מתחלת הפרשה עד סופה פי' מתחלת התיבה עד סופה רבי חנינא אמר בשם רבי ירמיה אפילו באמצע תיבה ובגמ' דידן בפ' הזהב משמע דאין מוסיפין באמצע תיבה. ואין להקשות כאן כדמקשה הגמ' בפ' יש נוחלין סכינא חריפא דמפסקי לקראי משום דלא מקשה הכי אלא כשמחבר תיבה אחת מאותיות דבקראי אבל לגרוע מזה ולהוסיף בזה לא וגדולה מזו מצינו שגורעין המ"ם של מדם הפר ומוסיפין המ"ם על הפר כאלו אמר ולקח הדם מהפר כדאיתא ביומא:
<b>מכל מצות ולא כל מצות.</b> קשה בעיני דהא אשכחן שדין הוראת ב"ד אינו דומה לדין מעשה התלוי בקהל דאלו הוראת ב"ד לא הויא הוראה עד דאיכא כל הסנהדרין כדילפינן לעיל מקרא אם כל עדת ישראל ישגו ואלו גבי עשיית הקהל סגי ברוב א"כ היאך מצי למילף דין הוראת ב"ד שיהא בבטול מקצת וקיום מקצת מקרא ועשה אחת מכל מצות דלא קאי כלל אב"ד רק אקהל כדילפינן לעיל מהאי קרא הקהל ועשו דהוראת תלויה בבית דין ומעשה תלוי בקהל דילמא דוקא המעשה דקהל יהא בבטול מקצת וקיום מקצת כיון דגלי קרא והבו דלא לוסיף עליה דהא דבר כולא מילתא משמע אליבא דכ"ע. וי"ל דאין זה דרשה גמורה אלא גלוי מילתא בעלמא הוא אבל עיקר הדרשה הוא מונעלם דבר כמפורש במשנה אלא שבא זה לגלות על זה ולכן אינו מדקדק בכך דכן נמי אינו מדקדק על הא דמשני מצות כתיב הניחא למ"ד יש אם למסורת אבל למ"ד יש אם למקרא מאי איכא למימר כדרגיל לדקדק בשאר דוכתי טובא וכבר אשכחן דפליגי רב אסי וחייא בר רב בפ' ספק אכל חלב לענין מצות דכתיב גבי אשם תלוי רב אסי סבר יש אם למסורת מצות כתיב וחייא בר רב אמר יש אם למקרא מצות קרינן ותדע דאין זה דרשה גמורה דאם לא כן קשה לדעת רבי חזקיה הוה ליה להתנא לומר שנאמר ועשו אחת מכל מצות ולא כל מצות ולא ה"ל לומר שנאמר ונעלם דבר דבר ולא כל הגוף:
<b>מה ממרא מן הדבר ולא כל דבר.</b> קשה לי טובא דהא כתיב בספרי ריש פ' ראה וסרתם מן הדרך וגו' מכאן אמרו כל המודה בע"א ככופר בכל התורה כולה והקשו המפרשים היאך פירשו סרתם מן הדרך סר מכל הדרך דהא משמעות מן בכל מקום מקצתו ולא כולו וכמו שדרשו להדיחך מן הדרך אפילו מקצת הדרך בסוף פרק הנחנקין ותירצו משום דלשון הסרה בכל מקום אינו נופל רק על הסרת דבר מכל הדבר א"כ היאך יכול רב אשי לפרש לא תסור מן הדבר מקצת דבר ולא כל הדבר דהא לשון הסרה בכל מקום אינו נופל רק על הסרת דבר מכל הדבר כמו שנתבאר ועוד דא"כ הוה ליה להפסוק לומר מעיקרא על עקר הנדון כי יפלא ממך מן הדבר כי שם היה מקומו לאורויי שלא יפלא ממנו אלא מן הדבר ולא כל דבר מאחר שהוא עקר הנדון וגם היה מוכרח לדרוש כן מאחר שהוא מיותר אבל כאן בפסוק לא תסור מן הדבר לא יצדק לדרוש כן כי מלבד שאין כאן מקומו כלל מאחר שאין כאן עיקר הנדון אלא שגם אפשר לומר שאינו מיותר כלל כי אורחיה דקרא לאשתעויי כדאמרי אינשי לא תסור מן הדבר אשר צוך פלוני וכה"ג אמרינן לקמן מעיני הקהל אורחיה דקרא הוא כדאמרי אינשי מעיני דפלני' כו' וכהנה רבות בגמ'. ונראה שבתוס' דמכילתין נזהר מזה דיליף ג"כ דבר דבר מזקן ממרא כמו רב אשי אבל זקן ממרא גופיה יליף ליה מקרא מן הדבר ולא כל דבר אלא מדכתיב בין דם לדם ולא כל דם בין דין לדין ולא כל דין כו' ולכל הדרשות בין לרב אשי בין להתוספתא קשה למאי הוצרכו לכל זה למילף זקן ממרא גופיה דאינו חייב אלא על מקצת דבר מדכתיב מן הדבר אי נמי מדכתיב בין דם לדם הלא יש למילף ליה מרישא דקרא כי יפלא ממך מי שלא יפלא ממנו אלא דבר מופלא והיינו בבטול מקצת וקיום מקצת ולכן האומר אין תפלין לעבור על דברי תורה פטור לפי שאין זה דבר מופלא דזיל קרי בי רב הוא ואין זה הוראה ואל תשיבני דמפקו מלת יפלא לדרשא אחרת כדדריש בפ' הנחנקין כי יפלא ממך דבר במופלא שבב"ד הכתוב מדבר כו' דאין בכך כלו' דמקרא אחד יוצא לכמה טעמים ויכולין לדרוש ממנו זה וזה כדאשכחן בהרבה מקומות וצ"ע היטב אבל אין להקשות אמאי לא מצינו כלל בפ' הנחנקין גבי הא דתנן האומר אין תפלין לעבור על דברי תורה פטור דמפיק ליה מהנך טעמי דרב אשי והתוספתא אלא רש"י פירש שם טעם מסברא דנפשיה משום דאין זה הוראה דזיל קרי בי רב הוא כי דברי תורה הם עניים במקומן ועשירים במקום אחר וכה"ג ממש מתרצי' התוס' בכריתות בפ' אמרו לו שנים גבי אלא דרפרם בדותא היא ובזה נסתלקה קושית התוספות בפרק האשה שנפלו בד"ה שותות והביא האיש כו' וז"ל ותימא דהתם עיקר מילתיה ולא פריך לה כלל עכ"ל:
<b>אין ב"ד חייבין עד שיורו כו'.</b> פירוש שמואל בא לחדש ולהוסיף על המשנה אע"פ שהורו בבטול מקצת וקיום מקצת אפ"ה אין חייבין עד שיורו כו' דאל"כ קשה מאי קמ"ל שמואל מתניתין אתא לאשמועינן וליכא למימר דלא בא שמואל אלא לפרש טעמא דמשנתנו למה אין חייבין אלא דוקא בביטול מקצת וקיום מקצת כמו שאפרש בסמוך:
<b>אבל בדבר שהצדוקים מודין בו פטורים וכו'.</b> אם הורו ב"ד בטעות בדבר שזדונו כרת ושגגתו חטאת ויש ספק אם דבר זה הוא דבר שהצדוקין מודים בו שהוא תורה שבכתב ופטורים או הוא דבר שאין הצדוקין מודים בו שהוא תורה שבעל פה ויהיו חייבים נראה לי שהן חייבים הואיל והלכה כרבי יוחנן דאמר בפרק הניזקין דרובה של תורה היא תורה שבעל פה ומעוטה בכתב א"כ אזלינן בתר רובא של תורה שהיא תורה שבעל פה שהרי אינו זה זיל קרי בי רב הוא הואיל ויש בו ספק ואפילו לחיובא ניזיל בתר רובא כדאשכחן בכמה דוכתי וזה הנפקותא לענין דינא במחלוקת רבי יוחנן ורבי אלעזר בפרק הניזקין אם רובה של תורה היא תורה שבעל פה ומעוטה בכתב או להפך ומיהו איכא למידק היאך חולקין ר' יוחנן ורבי אלעזר בדבר שהוא מחלוקת במציאות שזה הוא דבר שיכולין לעמוד עליו אם רוב בכתב או לא ממה שנכתב ממנה במשנה וגמרא וספרא וספרי ותוספתא יתבאר שרובה הוא ע"פ. ונראה לי שרש"י הרגיש בקושיא זו ומפני כך הוכרח לפרש לסברת רבי אלעזר שאמר רובה בכתב שהוא מה שתלוי במדרש י"ג מדות כי כל זה נכלל בכלל תושב"כ לסברת רבי אלעזר ואינו נכלל בתושב"פ לסברת ר' אלעזר אלא מה שאין לו רמז כלל בתורה אלא למשה נאמרו בע"פ שהם הלכות שנאמרו למשה מסיני וסברת ר' יוחנן שאמר רובה ע"פ כי כל מה שנדרש ע"י י"ג מדות ושאר דברים שיש להם סמך בכתוב ונמסרו ע"פ בסיני כולם בכלל תושב"פ הם לדעת ר"י וא"כ אין מחלוקת תלוי במציאות אלא אם מה שנדרש על ידי י"ג מדות אם הוא תורה שבכתב או תורה שבעל פה כן נראה לי:
<b>מאי טעמא זיל קרי בי רב הוא.</b> תימא א"כ למאי איצטריך קרא ונעלם דבר דבר ולא כל הגוף תיפוק ליה מהך סברא דזיל קרי בי רב הוא אלא על כרחך מדאיצטריך קרא אלמא דלא קים ליה לתנא הך סברא א"כ מנא ליה לשמואל דין זה לומר דלא מיבעיא שאינן חייבין עד שיורו בדבר שאין הצדוקין מודין בו הלא פשטא דמתניתין משמע דחייבין אע"ג שעקרו לשומרת יום כנגד יום כל עקר ודכוותיה להוצאה והמשתחוה כדאמר הגמרא לקמן והא דפריך הגמרא בסמוך תנן יש נדה בתורה כו' ומשני דאמרי העראה כו' וכל הסוגיא אליבא דשמואל דוקא וכי תימא דשמואל דריש טעמא דקרא דקאמר ונעלם דבר דבר ולא כל הגוף מטעם זיל קרי בי רב הוא שלש תשובות בדבר חדא דאם כן ה"ל לשמואל לקבוע דבריו על פסוק זה והכי ה"ל לומר מאי טעמא דמתני' דקתני שנא' ונעלם דבר דבר ולא כל הגוף משום דכל הגוף זיל קרי בי רב הוא ומה לו לעשות דין בפני עצמו ולומר אין ב"ד חייבין עד שיורו בדבר שאין הצדוקין מודין בו כו'. ועוד דאם כן מאי פריך התנא דברייתא אימא דבר כולא מילתא משמע והלא הקושיא מעיקרא ליתא דהיכי תיסק אדעתין לומר איפכא דכי הורו לבטל מקצת ולקיים מקצת יהו פטורים וכי הורו לעקור כל הגוף יהו חייבין דהא כל הגוף זיל קרי בי רב הוא יותר מדבר שאינו כל הגוף א"כ פשיטא דמסתבר טפי לאוקמי קרא בדבר שאינו כל הגוף ומאי איצטריכו עולא וחזקיה ורב אשי למילף ליה מקראי אלא על כרחך אי לאו קרא דגלי שתיבת דבר היינו פי' חצי דבר לא היינו מפרשי' דבר חצי דבר מכח הך סברא זיל קרי בי רב הוא מאחר דתיבת דבר כולא מילתא משמע כדפירשתי ולא עוקרין משמעות הקרא בשביל סברא א"כ יש לנו לומר מאי דגלי קרא גלי והבו דלא לוסיף עלה ומנא ליה לשמואל להוסיף מאי דלא גלי קרא ועוד דא"כ קשה הניחא לר"ש דדריש טעמא דקרא אבל לרבי יהודא דלא דריש טעמא דקרא מאי איכא למימר:
שוב מצאתי שהתוספות בשבועות בפרק שבועות שתים גבי אי בעית אימא קרא כו' הקשו כה"ג כמו שאני הקשיתי מעיקרא ותירצו וז"ל ותימא כיון דאיכא סברא למה לי קרא דהכי פריך בפ"ב דכתובות גבי הא דאמר רב הונא מנין שהפה שאסר הוא הפה שהתיר למה לי קרא סברא הוא הוא אסרה הוא שרי לה ויש לחלק דיש דברים שאין הסברא פשוטה כל כך וצריך הפסוק להשמיענו הסברא עכ"ל התוספות:
<b>תנן יש נדה בתורה אבל הכא כו'.</b> ראיתי מי שפי' דהך קושיא קאי אמתניתין ולי נראה שטעות הוא בידו דב' תשובות בדבר חדא דא"כ לא הוה ליה למימר תנן משום דלא אשכחן בכולי גמ' דקאמר תנן כי פריך על תנן גופיה אלא דוקא כי פריך על תנא אחר או אמורא ועוד שהרי לקמן בעי הגמ' למיפשטא אין חרישה בשבת דאיקרי בטול מקצת וקיום מקצת מהך מתניתין אבל הבא על שומרת יום כנגד יום פטור ואמאי הא עקריין דשומרת יום כנגד יום כל עיקר ואם איתא קשה ודקארי לה מאי קארי לה הא כתיבא וספרה לה מלמד כו' אלא ע"כ דאמתניתין לא קשיא מידי משום דאמרינן כיון דקאמר מודו בנדה גופא כבטול מקצת וקיום מקצת דמי אע"ג דשומרת יום כנגד יום כתיבא בתורה ואע"ג דרב יוסף דחה ואמר שומרת יום דקאמרין כדשנין לא דחה מכח האי קושיא הא כתיבא וספרה לה כו' אלא דחה דליכא למיפשט מהכא ועוד דלא שבקינן מאי דבעי גמרא למפשט משום דיחוי דרב יוסף לכן נ"ל דלא פריך אלא דוקא על שמואל בלבד:
<b>הא כתיבא וספרה לה מלמד כו'.</b> נ"ל דהאי וספרה לה טעות סופרים הוא כי שומרת יום שסופרת אחד לאחד נפקא לן מקרא יהיה לה כדתניא בסוף פרק תינוקת מנין שסופרת אחד לאחד תלמוד לומר יהיה לה ופרש"י יהיה לה הוסיף לה הויה של שמור. אבל מקרא וספרה לה לא משתמע כלל הך ילפותא משום דאין כאן יתור דלגופה איצטריך דהיינו לזבה גדולה כדכתיב וספרה לה ז' ימים ואין זה אלא דוקא בזבה גדולה דהיינו שראתה דם בתוך אחד עשר יום שבין נדה לנדה שלשה ימים רצופים ואינו שייך כלל לומר שסופרת יום כנגד יום כי אם דוקא גבי זבה קטנה דהיינו שראתה דם בתוך י"א יום שבין נדה לנדה יום אחד בלבד או שני ימים זה אחר זה והיא הנקראת שומרת יום כנגד יום שהיא אינה סופרת אלא יום אחד טהור בלבד כנגד היום הטמא והרי היא מותרת לבעלה לערב לאפוקי זבה גדולה צריכה דוקא ספירת שבעה ימים נקיים ואח"כ היא מותרת לבעלה כדתנן בפ"ק דמגילה ובנדה בפרק בא סימן ובפרק תינוקת ואין לומר דלהכי מייתי הכא וספרה לה משום שהיא דרשא פשוטה יותר מאותו פסוק יהיה לה שלא נזכר ביה ספירה כלל דהא ליתא מאחר שהוא רוצה להוכיח דאפילו צדוקין מודים בו צריך להביא עקר דרשא כדי להביא ראיה מוכרחת שלא ליתן פתחון פה למינים לטעות בו לכן נ"ל שיש להגיה והא כתיב יהיה לה מלמד שסופרת אחת לאחת כו':
<b>דאמרי העראה שריא גמר ביאה הוא דאסור.</b> איכא למידק דהא אמרינן ביבמות פ' הבא על יבמתו א"ר יוחנן העראה זו הכנסת עטרה גמר ביאה גמר ביאה ממש מכאן ואילך אינו אלא נשיקה ופטור עליה ופליג אדשמואל דאמר העראה זו נשיקת עטרה ומסתמא דפטור משום ביאה קאמר ר' יוחנן אבל משום לא תקרבו לגלות ערוה מיהא חייב דהא אפילו המחבק חייב וכל שכן המנשק באבר באותו מקום כמו שדרשו בספרא פרשת אחרי מות ואל אשה בנדת טמאתה לא תקרב לגלות ערותה אין לי אלא שלא יגלה מנין שלא יקרב כלו' לא יקרב לדברים המביאים לידי גלוי ערוה כגון חבוק ונשוק ת"ל לא תקרב אין לי אלא נדה מנין לכל העריות בל תקרבו ובל תגלו ת"ל לא תקרבו לגלות ערוה כו' ואם כן נהי דהלכה כרבי יוחנן לגבי שמואל דפטור משום ביאה על נשיקת עטרה מכל מקום הואיל דאפילו לרבי יוחנן חייב על נשיקת עטרה משום לא תקרב כמו שנתבאר למה לא משני כאן עדיפא מינה דאמרי נשיקת עטרה שריא הכנסת עטרה הוא דאסור וכבר היה אפשר לדחות ולומר דפטור לגמרי קאמר רבי יוחנן והדרשא הזאת שבספרא שהבאתי אינה אלא אסמכתא כי אין שום חיוב מן התורה אלא בביאה גמורה או בהעראה וכן נראה מאבות דרבי נתן שדרש כה"ג ואל אשה בנדת טמאתה לא תקרב יכול יחבקנה וינשקנה וידבר עמה דברים בטלים ת"ל לא תקרב והא ודאי דלא עלה על הדעת שיהא חייב מן התורה על דברים בטלים אלא שאין אנו צריכים לזה דאפילו את"ל דפטור משום ביאה קאמר ר' יוחנן אבל משום לא תקרבו מיהא חייב לא קשיא למה לא משני כאן דאמרי נשיקת עטרה שריא כו' משום דהא ודאי דעל נשיקת עטרה אינו חייב אלא מלקות בלבב לכל היותר כי אין חיוב כרת אלא דוקא בביאה ולא על קריבה שנא' ונכרתו הנפשות העושות העושו' הוא דנענשין כרת ואין נענשין כרת על הקריבה ותנן לקמן בפ"ב אין ב"ד חייבין עד שיורו בדבר שזדונו כרת כו' הלכך אי אפשר לשנויי כאן דאמרי נשיקת עטרה שריא כו' כן נראה לי:
<b>הא כתיב משכבי אשה.</b> מכאן הקשו התוספות בסנהדרין פ' אחד דיני ממונות על רש"י שפירש כגון שטעו שלא כדרכה דלא מפורש חיובא בהדיא דרבנן ילפי לה ממשכבי אשה שתי משכבות יש באשה ואין הצדוקין מודין בו ע"כ דהא כאן פריך הא כתיב משכבי אשה משמע דהצדוקין מודין בו ופירשו דהתם מיירי בהעראה דאמרי בכדרכה אפילו בהעראה אסור שלא כדרכה בגמר ביאה אסור העראה שריא ואע"ג דפריך הכא אהאי שנויא מכל מקום לפי המסקנא דהכא איתוקם האי שנויא שפיר. ואני שמעתי ולא אבין את דבריהם שהרי לפי המסקנא דהכא הדר מהאי שינויא מדאמר אלא לעולם כדרכה כו' אלמא דהצדוקין אינן מודים דהעראה אסור בשאר עריות אפילו כדרכה וכן כתב הרמב"ם ז"ל בהדיא בסוף פרק עשירי מהלכות סנהדרין. ולי נראה לפרש דהתם מיירי לענין רביעה דאמרי אשה הנרבעת לבהמה אינה מתחייבת אף שלא כדרכה כדרך שהית מתחייבת בבעילת אדם כדעת רב פפא בפרק ארבע מיתות אבל המסקנא דהתם לא הוי הכי אלא אשה הנרבעת לבהמה מתחייבת אף שלא כדרכה כדרך שהיא מתחייבת בבעילת אדם כן נראה לי:
<b>ודאמרו העראה באשה דוה הוא דכתיבא.</b> וכי תימא אין הכי נמי מנין להעראה מן התורה בשאר עריות דהא ליכא למימר נילף מנדה משום דאיכא למיפרך מה לנדה שכן מטמאה את בועלה כבר תרצו זה בפרק הבא על יבמתו דנפקא לן מהקישא דר' יונה כו' והצדוקים אינן מודין בהקישא דרבי יונה אבל קשה בעיני מאי שנא שומרת יום שסופרת אחד לאחד שמודין בו הצדוקין טפי מבהעראה דזבה ושומרת יום כנגד יום שהרי שומרת יום כנגד יום מה שסופרת אחד לאחד כתוב בהדיא בתורה דעיקר קרא כתיב בזבה גדולה אלא מקרא יהיה לה מרבינן שומרת יום כנגד יום כדפי' לעיל וגם עיקר קרא כל ימי זובה מיירי בזבה גדולה שהיא בלבד נקראת זבה סתם ואפילו הכי מודים בה הצדוקין מאחר שלענין איסור ביאה שתיהן שוות אם כן אמאי אינן מודים גם בהעראה דזבה ושומרת יום כנגד יום אע"ג דהעראה בנדה הוא דכתיבא מה בכך נילף מנדה שהרי ליכא למיפרך מה לנדה שכן מטמא את בועלה דהא זבה ושומרת יום כנגד יום ג"כ מטמא את בועלה כדתניא בספרא ומייתי לה בפ' התינוקת וכדתנן בפ"ק דמגילה ובהא ודאי אפילו הצדוקין מודין בו ועוד קשה לפי האי שינויא למה נקט דוקא אבל הבא בהעראה על שומרת יום כנגד יום פטור ולא נקט אבל הבא בהעראה על שאר עריות פטור ועוד לפי האי שינויא לא מתיישב שפיר הלשון אמרו יש נדה בתורה מאחר דלא מיירי אלא שהורו בהעראה שאסורה דוקא בנדה ולא בשאר עריות ועל זה אינו נופל יש נדה בתורה:
<b>ואמאי הוצאה הא כתיבא לא תוציאו משא מבתיכם.</b> קשה בעיני טובא דהא זה הפסוק כתוב בירמיה ואנן אמרי' בכולא גמרא דלא ילפינן מדברי קבלה לא חיוב ולא פטור ועוד דהא אמרינן בשבת ריש פ' הזורק הוצאה גופא היכא כתיבא אר"י דאמר קרא ויצו משה ויעבירו קול במחנה כו' א"כ למה לא הביא פסוק זה מהתורה ואי משום דלא מצינו בהדיא לשון הוצאה בפסוק זה רק הבאה כדכתיב אל יעשו עוד מלאכה לתרומה הקדש ויכלא העם מהביא ויליף מיניה דהבאה דהיינו הוצאה קרויה מלאכה והלא אכתי מצי להביא פסוק מהתורה אל יצא איש ממקומו דילפינן מיניה הוצאה כלומר אל יצא עם הכלי ללקוט המן ואין להקשות למה איצטריך תרי קראי על הוצאה דיש לומר חד להוצאת עני וחד להוצאת בעל הבית ומשום דהוצאת מלאכה גרועה היא דמה לי אם מוציא מרשות היחיד לרשות היחיד או מרה"י לרשות הרבים איצטריך למילף הוצאת עני בפני עצמו והוצאת בעל הבית בפני עצמו כמו שפירשו התוספות ריש פ"ק דשבת. שוב מצאתי בתוספות סוף פ"ק דעירובין שכתבו שיש ספרים דגרסי הכא בשמעתין ואמאי והא הוצאה כתיבא אל יצא איש ממקומו וכן כתב הרמב"ם בהדיא בפ' י"ח מהלכות שגגות ואפשר לדחוק וליישב הגרסא שלפנינו דהא דקאמר הוצאה הא כתיבא לא תוציאו כו' אין ר"ל דעקר איסור הוצאה מהכא נפקא דהא אפילו קרא דויצו משה ויעבירו קול במחנה וגומר לא איצטריך על עיקר איסור הוצאה כמו שכתבו המפרשים בשם רבינו האי גאון ז"ל אההיא דריש פ' הזורק הוצאה גופא היכא כתיבא כו' וז"ל לא גרסינן היכא כתיבא וטעות הוא דמעיקרא לא איסתפק להו אלא מנ"ל דהוי מלאכה ומהדרינן משום דכתיב אל יעשו עוד מלאכה ויכלא העם מהביא אלמא הבאה דהיינו הוצאה קרויה מלאכה עכ"ל אלא לגלוי מילתא בעלמא מייתי ראיה מפסוק זה שבירמיה ומשום דבפסוק ויצו משה ויעבירו קול במחנה לא הוזכר לשון הוצאה כדאמרן ועקר קרא אל יצא איש ממקומו לא מיירי בהוצאת משא אלא ביציאת חוץ לתחום כדאמר רב אשי בסוף פ"ק דעירובין מי כתיב אל יוציא אל יצא כתיב לכן ניחא ליה טפי להביא ראיה מפסוק זה שבירמיה לגלוי מילתא בעלמא כיון דכתיב ביה בהדיא איסור הוצאת משוי ובפ"ק דבבא קמא אמרינן דגילוי מילתא בעלמא ילפינן מדברי קבלה כן נ"ל:
<b>דאמרי הוצאה והכנסה הוא דאסירא כו'.</b> נראה לי דמלת והכנסה טעות סופר הוא שהרי הכנסה לא כתיבא ולא רמיזא כלל בקרא ולא ידעינן לה אלא מסברא כדאיתא בהדיא בריש פרק הזורק אשכחן הוצאה הכנסה מנא לן סברא היא מכדי מרשות לרשות הוא מה לי אפוקי מה לי עיולי כו' ואין הצדוקין מודים בהכנסה מכח הך סברא כשם שאינן מודין במושיט וזורק מכח הך סברא מה לי על ידי עצמו מה לי ע"י זריקה דאי לאו הך סברא לא הוה מחשבינן לה תולדה דהוצאה כמו שכתבו התוספות שם בריש פרק הזורק וכן הרמב"ם לא הזכיר אלא הוצאה בלבד הלכך יש למחות מלת והכנסה כן נראה לי:
<b>אבל שלא כדרכה שריא.</b> וכי תימא אין ה"נ כבר תירצו זה בפ' ד' מיתות ואמרו ג' השתחוואות האמורות בתורה בע"א למה אחת לכדרכה ואחת לשלא כדרכה ואחת לחלק והאי קרא לא תשתחוה לאל אחר דמייתי הכא מוקי הגמרא שם גבי העובד ע"א אחד העובד ואחד המזבח כו' שהוא אזהרה לשלא כדרכה ולא ידענא אמאי אין הצדוקין מודים בזה דהא חד השתחואה מן ג' השתחוואות בע"א ודאי מיותר לשלא כדרכה ומה שפרש"י שלא כדרכה כגון משתחוה לפעור או למרקוליס כלומר שאין השתחויה דרך עבודתו של פעור ומרקוליס לפי שאין עבודתן של פעור ושל מרקוליס אלא דרך בזיון ולא בדרך כבוד:
<b>דאית בה פשוט ידים ורגלים</b> פרש"י השתחואה בפשוט ידים ורגלים כדכתיב וישתחוו לו אפים ארצה. קשה בעיני למה הביא ראיה מפסוק זה ושבק הפסוק הבוא נבוא אני ואמך ואחיך להשתחות לך ארצה דילפי רבנן מיניה בפרק ידיעות הטומאה ובפ' הקורא את המגילה עומד ובסוף פ' אין עומדים דהשתחוואה הוא בפשוט ידים ורגלים ועוד קשה דהא אפשר לומר דדוקא במקום שלא נאמר אפים הוא בפשוט ידים ורגלים אבל במקום דכתיב בו אפים כמו ויוצא יוסף אותם מעם ברכיו וישתחו לאפיו ארצה וכמו אפים ארץ ישתחוו לך וכהנה רבות משמע שהשתחוו באפים לבד ארצה בלא פשוט ידים ורגלים:
<h2>דף ד:</h2>
<b>בעי רב יוסף אין חרישה בשבת.</b> לאו דוקא חרישה אלא ה"ה כל אב מלאכה אלא לפי שהחרישה היא אב מלאכה ראשונה ממנין ל"ט אבות מלאכות המנויים בפרק כלל גדול נקט חרישה:
<b>אין חרישה בשבת.</b> מהו כאן אין שייך למיפרך במאי טעו כדפריך בסמוך משום דדבר פשוט הוא דטעו בזה שנעלם מהם מה שלמדו חז"ל איסור ל"ט אבות מלאכות מדנסמכה פרשת שבת לפרשת מלאכת המשכן ללמוד הימנה כל מלאכות שהיו במשכן הם קרויין מלאכות לענין שבת ומשום דלא מצינו בהדיא דחרישה קרויה מלאכה הלכך הורו אין חרישה בשבת:
<b>ת"ש יש שבת בתורה כו'.</b> בכל הנהו ת"ש דמייתי ידע המקשה דמצי לשנויי כדשנינן לעיל אבל מ"מ הקשה שרצה לידע אם יש לתרץ בענין אחר יותר מרווח וכה"ג ממש כתבו התוספות בפרק כירה גבי כופה עליה כלי וכן בפרק כל הכלים וכ"כ הרמב"ן בחידושיו בפרק לא יחפור ושיטה זו למדו מן הגמרא בפרק ד' דב"ק דפריך אי הכי לרבי אליעזר נמי הכי נמי סבר דילמא אית ליה טעמא אחרינא דעדיף מהאי ובזה נסתלקה התימה שתמהו התוספות בפרק כל התדיר גבי ת"ש מוספי שבת קודמין למוספי ר"ח שכתבו וז"ל בכל הני ת"ש צריך טעם מאי קס"ד מאחר דכבר שני אטו שבת כו' וכן בפרק הזהב גבי תנן הורה רבי טרפון בלוד שכתבו וז"ל תימה מה הוסיף להקשות מסיפא ממה שהקשה כבר ברישא עד כאן:
<b>לקיים מקצת ולבטל מקצת ר"ש פוטר</b> פרש"י ר"ש פוטר והוא הדין לרבנן ולא פירש למה נקט ורבי שמעון אבל בסוף פרק הנחנקין פי' דלרבותא נקט ר"ש כלו' ואפילו מחנק ר"ש פוטר וכ"ש סקילה דמחייבי ליה רבנן בעוקר את הכל ועוד פירש שם הטעם דפטור משום דכתיב אך הנביא אשר יזיד לדבר דבר דהיינו דבר שלם ולא חצי דבר וא"ת הא אשכחן במרובה ובפרק חזקת הבתים דאמרי רבנן דבר ואפילו חצי דבר ופליגי ארבי עקיבא דאמר דבר ולא חצי דבר. כבר תירצו זה התוספות דרבנן נמי מודו דדרשינן ולא חצי דבר והא דפליגי ארבי עקיבא היינו משום דחשבי ליה דבר שלם כדמוכח התם במרובה ובחזקת הבתים וצריך לחלק בדברים דיש מקומות דדריש כה"ג בפ' שור שנגח] ד' וה' כופר שלם אמר רחמנא ולא חצי כופר ובפ' יש בכור חומש ולא חצי חומש ובמרובה אמרינן להפך חמשה בקר אמר רחמנא ואפילו חמשה חצאי בקר ובפרק אותו ואת בנו פליגי ר"א ורבנן בשה ואפילו מקצת שה לענין כסוי בצבי ואפילו מקצת צבי ובפרק הבא על יבמתו בבתולה מקצת בתולים ובכתובות פרק אלמנה במקצת כסף ככל כסף ושלהי כסוי הדם דם ואפילו מקצת דם ובריש בכורות בכור ואפילו מקצת בכור:
<b>ואמר להם טועין אתם</b> פרש"י ואמר להם טועין אתם לא הוי הוראה מעליא ופטור דבעינן עד שיורו כולם כדאמר לעיל. לכאורה יש לתמוה טובא על פירושו חדא הלא אדרבה לעיל פריך המשנה מן זו על ר"י שאמר כן לעיל דבעינן עד שיורו כולן וקא מדייק הגמרא טעמא דאמר להן טועין אתם פטורים הא שתיק משתיק חייבין שמע מינה דלא בעינן שיורו כולן ואע"ג שדחה ותירץ כגון שהרכין בראשו מ"מ בתר דאיתותב רבי יונתן לא קיי"ל כההוא תירוצא אלא כמו שדייק המקשן הא שתק משתיק חייבין אע"ג דלא הרכין בראשו וכן פסק הרמב"ם בהדיא בפרק י"ג מהלכות שגגות במשנה שהבאתי לעיל אלא כהנים ולוים וישראלים המשיאים לכהונה ועוד קשה לי מה צריך למיתני נתין בשלמא גר וממזר צריכא דאי אשמועינן גר הוה אמינא דוקא גר פסול משום דלא בא מטפה כשרה אבל ממזר אימא לא ואי אשמועינן ממזר הוה אמינא דוקא ממזר פסול משום שאינו ראוי לבא בקהל אבל גר אימא לא צריכא אבל נתין דתרתי ריעותא אית ביה פשיטא דפסול והרמב"ם בפרק י"ג מהלכות שגגות לא הזכיר כלל נתין ואולי לא היה בספרו:
<b>או זקן שלא ראוי לבנים כו'.</b> פירש"י וקשיא לי מפני מה אינו ראוי להוראה והניח הדבר בקשיא ואני תמיה טובה היאך אשתמיטתיה מיניה מה שהוא בעצמו פירש בפרק אחד דיני ממונות שאביא בסמוך שהטעם הוא מפני שהדיין הדן דיני נפשות צריך להיות רחמני וזקן שלא ראוי לבנים אינו רחמני מאחר שלא הי' לו צער גדול בנים. ונ"ל שדקדק למינקט זקן ולא אמר בקצור או שלא ראוי לבנים כדי לאשמועינן מילתא אגב אורחא דאין מושיבין בסנהדרין אלא בעלי זקנה כדאמר רבי יוחנן בסוף פ"ק דסנהדרין ופרק ו' דמנחות והא דתניא בפרק אחד דיני ממונות אין מושיבין בסנהדרין זקן וסריס ומי שאין לו בנים כו' אלמא דאין מושיבין בסנהדרין זקן אע"פ שיש לו בנים נ"ל דהתם מיירי בזקן מופלג בשנים וכן משמע שם מדברי רש"י שפירש זקן ששכח כבר צער גדול בנים ואינו רחמני כו':
אחר זמן רב שגמרתי כל החבור הזה באתי לויניציא על מנת להדפיסו בא לידי שם בוויניציא ספר לחם משנה ומצאתי בהרבה מקומות שכוונתי ת"ל לדעתו בקושיות ודיוקים וזו אחת מהם ושמחתי מאד שכוונתי לדעת הגדולים והרב המחבר ספר הנ"ל הליץ בעד רש"י וז"ל ואולי דמשמעות זקן שאינו ראוי לבנים משמע דאף על פי שיש לו בנים כיון שאין ראוי עוד להוליד אינו ראוי להוראה לכך הוקשה לרש"י ז"ל דמה לנו שאין ראוי להוליד הא כיון שיש לו בנים סגי ואע"ג דהוא זקן ואין ממנין בסנהדרין זקן כדאמרינן בפרק אחד דיני ממונות היינו מופלג בזקנה מפני ששכח צער גידול בנים אבל זקן שאינו מופלג בזקנה כל כך לא ומתניתין דתלה הדבר כיון שאינו ראוי להוליד משמע דאף על פי שלא יהא מופלג בזקנה הרבה אינו ראוי להוראה מכיון שאינו ראוי להוליד לכך הוקשה לרש"י דאמאי אינו ראוי להוראה והניח רש"י הדבר בצ"ע זה נ"ל לתת טעם לרש"י ז"ל עכ"ל ודברי פי חכם חן:
<b>לא היה מופלא של ב"ד שם נמי פטורים מפני כו'.</b> נראה דהכי פירושו המקשה שואל מנלן מן הקרא ורב ששת משיב דלא אשכחן קרא למילף מיניה דין זה אלא מסברא ידעינן דין זה מפני שהיה להם ללמוד ולא למדו כלומר ולא הוי שוגג ממש אלא קרוב למזיד. אבל קשה לי הלא לא פגע ולא נגע כלל טעם זה מפני שהי' להם ללמוד כו' על לא היה מופלא של ב"ד שם. ולי היה נראה לפרש הטעם שהם פטורים ואם לא היה מופלא של ב"ד שם מפני שלא היה ראוי להם שיעשו ע"פ אותה ההוראה כיון שהיה חסר מהם המופלא וכתיב אם מעיני העדה מי שהוא עשוי עינים לעדה והוא המופלא דמה"ט קאמר בירושלמי בשם רבי אין מעכב אלא מופלא של ב"ד בלבד ולא הוי שוגג ממש אלא קרוב למזיד אבל לא אוכל להולמו על לשון מפני שהיה להם ללמוד כו' ואולי ט"ס הוא וצ"ע ואכתי איכא למידק אמאי לא פריך מנלן על ואמר להם טועין אתם וי"ל משום דפשוט הוא כיון דכתיב ואם כל עדת ישראל ישגו:
<b>אמר קרא והתיצבו שם עמך עמך בדומין לך.</b> קצת קשה מה עלה בדעתו להביא ראיה מפסוק זה דלא כמאן לא כרבנן בפ"ק דסנהדרין דילפי ליה מפסוק והקל מעליך ונשאו אתך אתך בדומין לך ולא כר' יהודה דיליף ליה מפסוק ונשאו אתך במשא העם אתך בדומין לך:
<b>ואימא עמך לשכינה</b> פרש"י ואימא עמך משום שכינה דלגופיה הוא דאתא כלומר שיהיו עומדין עמך ולא יכנסו לפני ולפנים במקום שכינה דסלקא דעתך אמינא הואיל דכתיב אספה לי דיכנסו במקום שכינה קמשמע לן עמך משום שכינה כלומר ברור צדיקים גמורים שאני רוצה להשרות שכינה עליהן עכ"ל. וקשה לי על פירושו דלאו רישיה סיפיה דמעיקרא פירש דלגופיה הוא דאתא כלו' שיהיו עומדין עמך כו' ולבסוף פי' ענין אחר לגמרי כלומר ברור צדיקים גמורים כו' ארכבי פירושו אתרי רכשי. מיהו אפשר ליישב דמה שפרש"י קמשמע לן עמך משום שכינה כלומר כי היכי דלא תימא מלת לי פירושו דיכנסו במקום שכינה קמ"ל עמך משום שכינה כלומר מלת לי פי' ברור צדיקים גמורים שיהיו לי בעבודתי ולא ימרו את פי. אך קצת קשה דהא רש"י פירש בפ"ק דסנהדרין בלשון ראשון כמו שפירש הכא ולא זכר כלל האי כלומר ברור צדיקים גמורים כו'. לכן נראה לי שיש טעות דלוג סופר בלשון רש"י ויש להגיה לשון אחר עמך משום שכינה כלומר ברור צדיקים גמורים כו'. שוב שמעתי איך שנמצא כתוב כן בהדיא בדפוס בומבירגי:
<b>אמר קרא ונשאו אתך אתך בדומין לך.</b> בפרק עשרה יוחסין ובפרק אחד דיני ממונות מייתי נמי הך דרשה פרש"י שם מוהקל מעליך ונשאו אתך יליף ליה ולא מונשאו אתך במשא העם משום דא"כ הדרא הקושיא לדוכתה ואימא אתך משום שכינה דההוא בע' זקנים שהלכו עמו לאהל מועד כתיב לאפוקי והקל מעליך ונשאו אתך בסנהדראות קטנות שנתמנו בעצת יתרו כתיב ובהנהו ליכא משום שכינה וקשה לי לדעת רבי יהודה דיליף ליה אתך בדומין לך מונשאו אתך במשא העם ואימא אתך משום שכינה אבל בסנהדרין דעלמא לא בעינן שיהו כולם ראויים להוראה א"כ מנלן לומר אף עדה האמורה כאן עד שיהו כולם ראויין להוראה ובפרט שרבי יהודא עצמו פירש כן הפסוק והתיצבו שם עמך משום שכינה בפ"ק דסנהדרין א"כ דילמא גם פסוק זה משום שכינה וצ"ע:
<b>הורו ב"ד שוגגין ועשו כל הקהל כו'.</b> לאו דוקא כל הקהל אלא ה"ה רוב הקהל אלא משום דרובא ככולא דמי נקט כל:
<b>שוגגין ועשו מזידין הרי אלו פטורים הא שוגג דומיא דמזיד כו'.</b> אין להקשות למה לא דייק לאידך גיסא מזידין ועשו שוגגין מביאין כשבה ושעירה הא מזיד דומיא דשוגג מביאין פר והם פטורין מלהביא כשבה ושעירה והיכי דמי שהורו ב"ד שחלב מותר ונתחלף לו בשומן כו'. וא"כ קשה מדיוקא דמציעתא אדיוקא דסיפא די"ל דכיון דהורו ב"ד מזידין הרי הם פטורים בכל האופנים:
<h2>דף ה.</h2>
<b>ידעו שהורו וטעו מה הורו כו'.</b> כתב בעל כסף משנה בפרק י"ב מהלכות שגגות על מה שכתב הרמב"ם ז"ל בית דין שנסתפק להם אם שגגו בהוראה או לא שגגו אינן חייבין באשם תלוי שנאמר ונודעה החטאת וגו' שהרמב"ם מפרש זאת הברייתא שהורו ונסתפק להם אם שגגו בהוראה אם לאו ואני אומר גם בכאן כבודו הגדול במקומו מונח אבל אחר אלף מחילות מעצמותיו הקדושים נ"ל שהפליג דברי הרמב"ם לרוח אחרת אשר בודאי לא עלה מעולם על דעתו ולא על מחשבתו דאפילו בר בי רב דחד יומא בעיניו יראה ולבבו יבין דמה שכתב הרמב"ם בית דין שנסתפק להן כו' זה יצא לו מפי משנה שלמה לקמן בפרק ב' דקתני אשם תלוי משיח וב"ד פטורים וכה"ג כתב גבי משיח בפ' ט"ו אבל זאת הברייתא אי אי אפשר לפרש כן מכמה טעמים חדא שהרי גוף הברייתא בספרא פ' ויקרא שנויה בלשון זה ידעו שהורו וטעו ולא ידעו מה הורו יכול יהו חייבים ת"ל ונודעה החטאת לא שיודעו החוטאים ע"כ וכל מי שאין עיניו תרוטות יראה שר"ל שהן יודעין בודאי שהורו בשגגה רק שנסתפק להם מה הורו בשגגה ואף אם לא היה כתוב בנוסחתו ולא ידעו וכן נראה מפרש"י שלא היה כתוב בנוסחתו ולא ידעו ומפני כך הוצרך רש"י לדחוק מאד ולפרש לשון וטעו שר"ל שאינם יודעים מ"מ אי אפשר לפרש כדפירש בעל כסף משנה לדעת הרמב"ם מפני דשתי תשובות יש בדבר חדא מדקאמר ולא שיודעו החוטאין ועוד מדקאמר לקמן אמר מר ונודעה החטאת ולא שיודעו החוטאים מאן תנא דלא כר"א דתנן כו'. משמע בהדיא דאיירי שהן יודעין בודאי שהורו וחטאו בשגגה רק שנסתפק להם מה הורו ובלאו הכי אי אפשר להעלות על לב דבר זה שהרי הרמב"ם גופיה פירש בהדיא זאת הברייתא בפרק י"ד מהלכות שגגות כדפרש"י שכתב וז"ל ב"ד שהורו בשגגה ושכחו עצמו של חטא שהורו בו אע"פ שהן יודעין בודאי שחטאו בשגגה ואע"פ שהעם מודיעים אותן ואומרים להם בכך וכך הוריתם לנו הם פטורים והעושין על פיהם חייבין בפני עצמן שנאמר ונודעה החטאת אשר חטאו עליה לא שיודיעו אותו החוטאים כיצד שגגו והתירו חלב שעל גבי הקיבה ואכלוהו רוב העם ואחר שידעו ששגגו בהוראה ושהתירו דבר שחייבין על זדונו כרת ועל שגגתו חטאת קבועה נסתפק להם אם מקצת החלבים התירו או מקצת מהדמים התירו הרי אלו פטורים כו' עכ"ל. ונראה מדבריו שהיה גורס ולא שיודיעו החוטאים כמו שנמצא כתוב בירושלמי ומפני כך כתב ואע"פ שהעם מודיעים אותם כו'. אבל קשה לי על זה שהרי בסמוך מוקי זאת הברייתא כרבי יהושע דפליג על רבי אליעזר ש"מ שהשוה ב"ד ליחיד לענין שצריך שיוברר להם אותו חטא ויליף לה מקרא אשר חטא בה ואלו גבי יחיד תנן בכריתות ריש פרק אמרו לו אכלת חלב מביא קרבן כו' אלמא שהיחיד אע"פ שהוא אינו יודע עצמו של חטא כי אם על פי אחרים שהודיעוהו חייב חטאת כל זמן שאינו מכחישם ובהא ודאי אפילו לרבי יהושע חייב כי מסתמא לא פליג רבי יהושע על סתם משנה ואם כן למה לא נימא הכי גם כן אצל ב"ד שאם אחרים מודיעים אותם החטא שיהיו חייבים וכ"ת דשאני התם דיליף ליה מרבוי דקרא או הודע אליו מכל מקום יש להשיב ניזל לאידך גיסא דהא התם יליף או הודע אליו חטאתו ולא שיודיעוהו אחרים משמע בהדיא דלולא דכתיב אליו דמשמע מעצמו ולא שיודיעוהו אחרים לא היה עולה על הדעת לומר ולא שיודיעוהו אחרים א"כ הכא גבי ב"ד דלא כתיב ונודעה אליהם החטאת דנימא דמשמע מעצמם ולא שיודיעו להם אחרים אם כן מנא ליה להרמב"ם לומר ולא שיודיעו להם אחרים וכל שכן שאין סברא שיהיו עדיפי מהיחיד דכתיב ביה בהדיא אליו דמשמע מעצמו ולא שיודיעוהו אחרים ואפילו הכי אמרינן שאם הוא אינו יודע כלל עצמו של חטא כי אם על פי אחרים שחייב משום דאמרינן או הודע אליו מ"מ הכי נמי יש לנו לומר גבי ב"ד ונודעה החטאת מ"מ. ונראה שרש"י נזהר מזה כי מתוך פירושו משמע שגם העם אינם יודעין על מה הורו אם על החלב או על הדם אבל אם ידעו העם והוברר להם על מה הורו והעם מודיעים אותם על מה הורו הויא הוראה אע"פ שהב"ד שכחו ולא ידעו השתא אלא על פי העם וזה מבואר באר היטב לקמן בלשון רש"י שפירש אפילו תימא ר"א ושאני הכא כו' עד דמשמע שיודע להם החטא שחטאו עליו על פי ב"ד והא דפרש"י כאן דצריך שיוברר להם אין ר"ל דוקא להב"ד אלא להקהל והב"ד וגם על פרש"י יש לדקדק מה שפירש ואכלו הקהל שוגגין חלב ודם לא ידענא מה דחקו לפרש דאכלו תרוייהו חלב ודם והלא לפי דרכו יכול לפרש שהן יודעין בודאי שאכלו שוגגין על פי הוראת ב"ד חלב או דם רק ששכחו איזה מהם אכלו בשגגת הוראת ב"ד דכשם שהב"ד שכחו אם על החלב הורו או על הדם הורו כך אפשר לומר שהעם שכחו אם חלב אכלו או דם אכלו בהוראת ב"ד וצ"ע:
<b>ת"ל ונודעה החטאת כו'.</b> אין להקשות שהרי תניא בת"כ פרשת ויקרא דצבור מביא חטאת על לא הודע כי ההוא חטאת היינו שעירי ר"ח ושל רגלים כדתנן בפ"ק דשבועות אין בה ידיעה לא בתחלה ולא בסוף שעירי ר"ח ושעירי הרגלים מכפרים:
<b>מאן תנא.</b> פי' מאן תנא דפליג עד שהוא צריך לאשמועינן דין זה דהא פשוט הוא ומשני דלא כרבי אליעזר כלומר שאינו פשוט והוצרך לאשמעינן לאפוקי מדרבי אליעזר וכן אני רגיל לפרש לשון זה בכולי גמרא אף שרש"י אינו מפרש כן:
<b>אמר רבי אליעזר מה נפשך כו'.</b> אף על גב שאין זה משנה אלא ברייתא בתורת כהנים פרשת ויקרא ומייתי לה בפרק ספק אכל חלב דתניא א"ר אליעזר מה נפשך כו'. מכל מקום נקט דתנן הואיל שהדין עצמו נזכר בפירוש במשנה רק שהברייתא מפרש הטעם מה נפשך כו'. וכן מצינו בחולין פרק כסוי הדם דקאמר תנן התם כל משקה המת טהורין כו' ואינה משנה בשום מקום וה"נ אשכחן בפרק החולץ דקאמר תנן רשב"ג אומר כל ששהה ל' יום כו' ואינה משנה בשום מקום והטעם בזה כדפירשתי. שוב מצאתי טעם זה בחידושי הרשב"א בחולין דף י"ט על הא דתנן הלוקח יין מן הכותים וז"ל משנה היא בדמאי פ"ו ומיהו התם לא מסיים בה דברי ר"מ ור"ש וכו' ואורחא דגמרא היא דכל ברייתא דאית עיקר לה במשנה אמרינן עלה דתנן ע"כ:
<b>פרט למתעסק</b> פרש"י פרט למתעסק בשבת כגון שנתכוון להגביה את התלו' וחתך את המחובר דפטור אבל מתעסק בחלבים ועריות חייב שכבר נהנה כו'. מכאן יש סתירה מדידיה אדידיה דאלו הכא פירש אבל מתעסק בחלבים ובעריות חייב ואלו בפרק ידיעות הטומאה דמייתי שם להא שמעתא פירש פרט למתעסק כגון מתעסק בשבת ומתעסק דעריות וכבר כתבו שם התוספות עליו דלא דק דהזכיר נמי מתעסק דעריות כי בפרק ספק אכל חלב מסיק הגמ' בהדיא מתעסק דמאי אי דחלבים ועריות חייב שכן נהנה אלא מתעסק דשבת וכדאמר רב נחמן אמר שמואל מתעסק בחלבים ועריות חייב שכן נהנה מתעסק בשבת פטור מלאכת מחשבת אסרה תורה. ומיהו תימה דאמאי איצטריך בה פרט למתעסק דשבת תיפוק ליה מטעמא דשמואל דאמר דפטור מטעם דבעינן מלאכת מחשבת ואמילתא דשמואל גופיה קשה דאי טעמא דנהנה עיקר לחייב בחלבים ועריות למה לי למיפטריה בשבת משום מלאכת מחשבת ואי טעמא דמלאכת מחשבת עיקר למה לי למיחייביה בחלבים ועריות משום דנהנה ונראה דאיכא תרי גווני מתעסק כגון מתכוון לחתוך מחובר זה וחתך מחובר אחר דמיפטר מטעם שלא נעשית מחשבתו ולא שייך למיפטריה משום מתעסק ועוד מתעסק אחר כגון נתכוין לחתוך את התלוש ולהגביה את התלוש למר כדאית ליה ולמר כדאית ליה ונמצא מחובר דנעשית מחשבתו ומיפטר משום בה פרט למתעסק ובתרווייהו איירי שמואל ומשום הכי קאמר בכריתות אלא מתעסק דשבת כדשמואל דאיירי נמי שמואל במתעסק דמיפטר משום בה לרבי אליעזר אלא שלא חשש לפרש אלא הטעם דמלאכת מחשבת דלא איירי בה ר' אליעזר ובחלב נמי איכא תרי גווני מתעסק כגון נתכוין לאכול חלב זה ואכל חלב אחר דחייב בלא טעמא דנהנה דלא שייך למיפטריה מטעם מלאכת מחשבת ועוד מתעסק אחר כגון סבר שהוא שומן או רוק ובולעו דכיוצא בו מיפטר לענין שבת מדכתיב בה והכא לית לן למעוטי משום דנהנה וטעמא דנהנה משום מלאכת מחשבת לא קאי אכולהו. והשתא אין אנו צריכין למה שכתב רש"י בכריתות דרבי אליעזר לית ליה דשמואל דדריש מלאכת מחשבת אסרה תורה דלא משמע ליה ההיא דרשה ולא מייתי שם דשמואל אלא משום דאמר בהדיא דמתעסק בשבת פטור ולכן איצטריך רבי אליעזר בה פרט למתעסק:
<b>חטאו ששה שבטים כו'.</b> לאו דוקא ששה אלא ה"ה חמשה ואפילו ארבעה שבטים והם רובו של קהל:
<b>ור"מ קהל הקהל לא דריש.</b> מכאן הקשו התוספות בסוטה בפרק היה מביא דהתם דריש רבי מאיר ה"א דהאלות והכא אמר ור"מ קהל הקהל לא דריש ועמדו בתימה ולי נראה דלא קשה מידי דלא קאמר ור"מ קהל הקהל לא משמע ליה אלא לא דריש פירוש לדרשא זו דרבי יהודה אבל דלא דריש כלל לא קאמר וכה"ג ממש תירצו התוספות בפרק קמא דמנחות הא דאמרינן התם ור"ש את לא דריש וכן תירצו התוס' בפ"ק דסנהדרין הא דאמרינן שם ור"ש ושופטיך לא דריש ליה וכן תירצו התוספות הא דאמרינן בגיטין פ' המגרש ורבנן כרת כריתות לא דרשי ומכללם ר"י הגלילי ואלו בפ"ק דקדושין מצינו לר"י הגלילי דדריש כרת כריתות ועוד הקשו התוספות דהתם בסוטה דריש רבי יהודה ה"א דרבויא למעט והכא דריש קהל הקהל לרבויא. ולי נראה דגם זה אינה קשיא כי הרבה תיבות נדרשין בפנים שונות דבר והפוכו כפי הענין וכפי מקומו:
אחר זמן רב שכתבתי זה מצאתי כדברי ממש בתוספות בריש פרק לולב וערבה בדבור המתחיל הראשון מלמד שאינו דוחה כו'. וכה"ג פריך ומשני הגמרא ביומא בפרק שני שעירי גבי ולה' להוציא הוא ורמינהו ירצה לקרבן אשה לה' אלו אישים כו'. אמר רבא התם מענינא דקרא והכא מענינא דקרא כו':
<b>אלמא מיעוטא דכתיב מעיני.</b> תימא שהרי מעיני קאי על הב"ד ולא על הקהל דהא לא ידעינן בע"א דמיירי בהוראת ב"ד אלא מן מעיני כדאמרינן לקמן בפרק ב' נאמר כאן מעיני ונאמר להלן מעיני מה להלן בב"ד אף כאן בב"ד וכדאמרינן בפ"ג דתענית והיה אם מעיני העדה נעשתה לשגגה משל לכלה כו'. ופרש"י מעיני העדה זקנים מאירי עיני העם א"כ איך אפשר לומר דמעיני אתא למימרא אפילו מיעוט הקהל הלא לא קאי כלל אקהל וכי תימא דלא ס"ל הך גזירה שוה דלקמן ומעיני קאי על הקהל אם כן קשה לדידיה מנא ליה בע"א דמיירי בהוראת ב"ד וטפי קשה הך קושיא בסמוך דקאמר ור"ש ור"מ דהוראה תלויה בב"ד ומעשה תלוי בקהל מנא להו אמר אביי דאמר קרא והיה אם מעיני העדה נעשתה לשגגה מכלל דקים להו דמעיני קאי על הב"ד א"כ היאך אמר אח"כ הגמרא וצריכא דאי כתב רחמנא והיה אם מעיני העדה נעשתה לשגגה הוה אמינא אפילו מיעוטא דהיינו מיעוט הקהל הלא מעיני לא קאי כלל אקהל רק אב"ד בלבד וכי תימא דסבירא ליה דמעיני פירושו ב"ד עם הקהל זה אי אפשר לומר לר"מ ולרשב"א דוק ותשכח ועוד שהרי אפילו ר"ש דקאמר ב"ד וצבור מייתי מודה דתיבת מעיני קאי על בית דין בלבד וליכא מאן דפליג בהא וצל"ע:
<h2>דף ה:</h2>
<b>רבא אמר מלכל העם בשגגה.</b> פי' מדכתיב לכל משמע בין הב"ד בין הקהל כולם תלוים בשגגה דהיינו שגגת הוראה בב"ד ושגגת מעשה בקהל:
<b>ילפי מעיני מעיני.</b> תימה הלא לא ידעינן כלל דמעיני האמור בע"א פירושו ב"ד אלא מן מעיני האמור בשאר מצות כדתניא בספרא ומייתי לקמן בפרק שני לפי שיצאת ע"א לידון בעצמה יכול יהו חייבין על עקירת מצות כולה נאמר כאן מעיני ונאמר להלן מעיני מה להלן בב"ד אף כאן נמי בב"ד כו' ופרש"י דבע"א לא כתיב ב"ד כו' עד אלא מה להלן בב"ד דכתיב בפרשת ויקרא אף כאן ב"ד עכ"ל א"כ היאך מצי למילף כאן איפכא דהוראה תלויה בב"ד כו' בשאר מצות מן ע"א בג"ש מעיני מעיני ושמא י"ל דהברייתא דספרא שהבאתי אתיא כרבי יהודה דסתם ספרא רבי יהודה אבל ר"ש ור"מ פליגי עליה כן נ"ל:
<b>אלא לאו רבי יהודה וכגון שחטא שבט א'.</b> אם אינו טעות סופר האי וכגון שחטא שבט אחד נ"ל דיתור לשון הוא:
<b>כגון שחטאו ששה שבטים והן רובן של הקהל ורשב"א היא.</b> תימא מאי דוחקיה לאוקמה הברייתא הכי והא הוה מצי לאוקמה הברייתא כדקס"ד דמקשה מעיקרא דמיירי שחטאו שבעה ות"ק ר"מ והא דפריך ר"ש תמניא בעי יש ליישב ולומר דמיירי שחטאו שבעה שאינו רובו של הקהל ולכך ר"מ מחייב פר אחד כדאמר במשנתנו הורו בית דין ועשו שבעה שבטים או רובן על פיהם מביאין פר משמע דכשעשו שבעה שבטים אע"ג שאינו רובו של הקהל מביאין פר וכן פי' בהדיא הרמב"ם ור"ע מברטנורה ור"ש סבר כיון דלאו רובא בגברא ורובא בשבטים כחד שבט דמי ומביאין פר אחד ופר לבית דין:
<b>דכתיב ויעמוד יהושפט בקהל יהודה וירושלים וגו'.</b> תימה למה לא יליף ליה מדכתיב וישמחו כל קהל יהודה וגו' דהשתא ליכא להקשות דילמא שאני ירושלים דהוה נמי בנימין כי השמחה של קהל יהודה היא השמחה עצמה דכתיב גבי קהל ישראל ששמחו שעשו הקרבן פסח א"כ מאי שותפות יש לבנימין לענין השמחה עם יהודה יותר מעם ישראל ושמא יש לומר שהשמחה של יהודה היתה יתירה משמחת שאר השבטים על שעשו הפסח בטהרה לפי שהיו קרובים לירושלים ונטהרו כולם ובאותה שמחה היה משותף בנימין שהוא אושפזיכניה דשכינה כדכתיב ובין כתפיו שכן:
<b>טבול יום לא יכנס במחנה לויה.</b> כתבו התוספות במס' פסחים פרק האשה ובפרק קמא דיבמות לא בכל מחנה לויה דמפתח הר הבית עד שער נקנור דהא בתוספתא ובספרי ובמס' כלים משמע דשרי בכולהו חוץ מעזרת נשים ואפילו טבול יום דזבין וזבות אלא מעזרת נשים ולפנים דסמוך למחנה שכינה קאמר כדתנן במסכת כלים עזרת נשים מקודשת הימנו שאין טבול יום נכנס לשם אבל בהר הבית היה נכנס וקרי חצר לעזרת נשים כדתנן פ"ב דמדות עזרת נשים היתה אורך קל"ה אמה וארבע לשכות היו בארבעת מקצועותיה של מ' אמה ולא היו מקורות וכן הם עתידות להיות כדכתיב ויוציאני אל החצר החיצונה וגו' וא"ת מנא ליה דגזרו על טבול יום דילמא על טמא מת גזרו שהיה מותר בכל מחנה לויה וי"ל דטמא מת אפילו בחיל גזרו שלא יכנס כדתנן במסכת כלים החיל מקודשת שאין עכו"ם וטמאי מתים נכנסין לשם:
<b>אלא אמר רב אחא בר יעקב דכתיב ויאמר אלי הנני מפרך כו'.</b> מכאן קשה לי על הרמב"ם ז"ל שכתב בפרק י"ב מהלכות שגגות וכל שבט ושבט קרוי קהל שנאמר ויעמוד יהושפט בקהל יהודא וכו' שהרי כאן הביאו ראיה מפסוק זה ודחה רב אחא בר יעקב וכן קשה על הרמב"ם שכתב בפרק ב' מהלכות סנהדרין שנאמר והתיצבו שם עמך בדומין לך כו' והרי לעיל בגמ' הביאו ראיה מפסוק זה ודחו ואימא עמך משום שכינה כו' ואפשר שהרמב"ם תופס הדרשא הפשוטה יותר ואינו חושש לקושית רב אחא בר יעקב ה"ג אלא יכול תהא נאכלת חטאת הלוים ת"ל ופר שני שני לעולה כו' וכן הוא בתורת כהנים:
<b>שני לעולה מה עולה לא נאכלת אף חטאת לא נאכלת.</b> פי' אע"ג דמדינה היא נאכלת שהרי חטאת זו חיצונה היא אלא הוראת שעה היתה מה שנשרפה ולא נאכלה והטעם שהורו לשרוף אותו לפי שפר זה היו מביאין לכפר על הבכורות שעבדו ע"א כדברי רבי משה הדרשן ואע"פ שהיה מן הראוי שיביאו שעיר לחטאת שהוא קרבן הע"א ולא פר בן בקר גם זה הוראת שעה הוה כדפרש"י בחומש בפרשת בהעלותך:
<b>מה עולה לא נאכלת אף חטאת לא נאכלת כיוצא בו א"ר יוסף כו'.</b> סוגיא זו אישתמיטתיה מרש"י במסכת תמורה בפרק יש בקרבנות דמייתי שם להא שמעתתא דהכא ופרש"י כיוצא בו לא איתפריש היכא קאי עכ"ל שהרי אתפריש כאן דקאי על הא דדריש ר"ש ופר שני שני לעולה מה עולה לא נאכלת כו' ותמה אני על התוספות שכתבו שם על הא דא"ר יהודה אמר שמואל על ע"א שעשו בימי צדקיהו וז"ל ואתיא כמאן דאמר דאית ליה צבור בע"א כל שבט ושבט מייתי פר ושעיר ואמטו להכי הביאו שעירי חטאות שנים עשר לי"ב שבטים עכ"ל שהרי הגמ' מהדר ומסיק הכא דאתי' אליבא דכ"ע כדאמר בשלמא לרבי יהודה משכחת לה להני י"ב חטאות כו' ולר"ש נמי משכחת לה כגון כו' אלא לר"מ דאמר בית דין מביאין ולא צבור היכי משכחת לה כגון כו':
<h2>דף ו.</h2>
<b>דתניא ר' יהודה אומר על הביאום כו'.</b> בתמורה בפרק יש בקרבנות מייתי להא שמעתא דהכא בלשון זה שהיה רבי יוסי אומר על הביאום ואמר רב יהודה אמר שמואל כו':
<b>א"נ דחטאו שבעה שבטים ושארא בגרירא.</b> לא ידענא אמאי לא קאמר עדיפא מינה דחטא שבט אחד בהוראת ב"ד הגדול ושארא בגרירא:
<b>והא מייתי להו הני דחטאו.</b> וא"ת מה ענין זה לחטאת שמתו בעליה דכולה גמרא דאיירי שהפריש החטאת ומתו בעליה אח"כ אבל הכא הרי לא הפרישו שום דבר. כבר הקשו התוספות קושיא זו פרק יש בקרבנות ותירצוה דאי בלא הפריש כגון הכא מצי להקריב אלמא יש כפרה למתים ואם כן כ"ש דהיכא שהפריש ואח"כ מתו בעליו דראוי להקריב ונסתייעו מסוגיא דהכא דמשמע גבי עגלה ערופה דאי יש כפרה למתים מוטל על הבנים להקריב בשבילה אע"ג דלא הפרישו שום דבר וכ"ש אם הפרישו ואח"כ מתו דעל הבנים להקריב:
<b>חטאת שמתו בעליה במיתה.</b> לא שיהרגם בכלי או בידו אלא יכניסם לבית ונועל עליהם עד שימותו כדאמרינן בפ"ק דע"א ובפרק ד' דנזיר:
<b>מנא ליה לרב פפא הא אלימא כו'.</b> תימא רבתי בעיני מאי פריך מנא ליה לרב פפא הא דלמא מכח האי קרא גופיה הבאים מהשבי וגו' ומכח הך קושיא גופא והא מייתי להו הנהו דחטאו דייק רב פפא כי גמירי חטאת כו'. ומיהו בהא איכא למימר דא"כ ה"ל לומר אמר רב פפא זאת אומרת כי גמירי חטאת כו'. אבל אכתי קשה דהא בתמורה פרק יש בקרבנות פריך הגמ' נמי כמו הכא מנא ליה לרב פפא הא ומסיק דדייק ליה משעיר ראש חודש ולא פריך עליה כדפריך הכא בסמוך ואח"כ אמר ואיבעית אימא למאן דאית ליה חטאת צבור שנתכפרו בעליה מתה אף חטאת צבור שמתו בעליה מתה ולא כרב פפא ואפ"ה לא קשיא מידי משום אי אקרובינהו להני חטאות אחיים אקרובינהו דכתיב ורבים מהכהנים וגו' ופריך ודילמא הנך מעוטי ופרש"י ומדאקרוב שעיר לכל שבט כמרובים ודאי אקמאי דמיתו סמוך וש"מ דאין חטאת צבור מתה עכ"ל. הרי אתה רואה בפירוש שהגמרא עצמה דייק מימרא דרב פפא מכח האי קרא גופיה הבאים מהשבי וגו' אם כן מעיקרא מאי פריך התם מנא ליה לרב פפא הא ועוד קשה הלא יש הרבה משניות דקתני בהדיא שאין חטאת צבור מתה ביומא ריש פרק שני שעירי ובתמורה פרק יש בקרבנות ולקמן נמי מייתו שתי ברייתות דקאמר ר"ש בהדיא שאי אתה יכול לומר חטאת שמתו בעליה בצבור שאין צבור מתים ואם כן מאי פריך מנא ליה לרב פפא הא ואדרבה יש להקשות מאי קמ"ל רב פפא והלא מתניתין היא ומיהו בתמורה בפרק יש בקרבנות שהבאתי לעיל לא קשה כולי האי הך קושיא משום דיש לומר דפריך מנא ליה לרב פפא הא לומר אפילו למ"ד חטאת צבור שנתכפרו בעליה מתה דהיינו רבי יהודה לית ליה חטאת צבור שמתו בעליה מתה דילמא רבי יהודה אית ליה חטאת צבור שמתו בעליה נמי מתה כדסבר לענין חטאת שנתכפרה בעליה בריש פרק שני שעירי ובפרק יש בקרבנות אבל הכא קשה שהרי הגמרא לא פריך והא מייתי להו הנהו דחטאו לרבי יהודה גרידא אלא אף לר"ש ולר' מעל הקרא הבאים מהשבי וגו' כדפרש"י ועוד שהרי בכל הסוגיא דהכא לא נזכר כלל חטאת צבור שנתכפרו בעליה רק חטאת צבור שמתו בעליה ולבי מהסס אף בפרק יש בקרבנות שהרי מדאמר ר"ש שם במשנה מה מצינו בולד חטאת ובתמורת חטאת ובחטאת שמתו בעליה ביחיד ולא בצבור אף שכפרו בעלים כו' משמע דבהא ליכא מאן דפליג ואפילו לרבי יהודה חטאת שמתו בעליה מתה ביחיד דוקא ולא בצבור ולא פליג רבי יהודה אלא דוקא בחטאת צבור שנתכפרו בעליה ושעברה שנתה וכן משמע ביומא בפ' שני שעירי ובפרק הוציאו לו וכבר הקשו התוספות שם כה"ג על המקשן היאך קס"ד למאן דאית ליה חטאת צבור שנתכפרו בעליה מתה אית ליה נמי חטאת צבור שמתו בעליה מתה שהרי שם במשנה משמע דבהא ליכא מאן דפליג דחטאת שמתו בעליה מתה ביחיד דוקא ולא בצבור ותירצו די"ל דלא דמי דמתניתין פשיטא ליה דחטאת שמתו בעליה ליתא בצבור היינו כשמתו כל הבעלים ולא נשאר בהן אחד אבל הכא קס"ד דעדיין מקצת בעלים קיימין כו'. אם כן מאי פריך התם מנא ליה לרב פפא הא הלא פשטא דמתניתין משמע כדבריו וכי תימא דאין ראיה מכל המשניות והברייתות שהבאתי משום דלא קאמר שם דקריבה אלא ירעו עד שיסתאבו ובפ"ק דשבועות גבי אמר אביי אף אנן נמי תנינא פר ושעיר של י"ה שאבדו כו' ואייתי לה נמי בסמוך משמע בהדיא דדוקא ירעו קאמר ואינה קריבה והכא כתיב דקריבה ורב פפא בא לאשמועינן שאין חטאת צבור מתה וקרבה וא"כ פריך שפיר מנא ליה לרב פפא הא דנהי דלא אזלא למיתה מ"מ להקריב ליכא מאן דאמר אלא דוקא רועה עד שיסתאב והכא כתיב דקרבה א"כ קשה מאי משני בפרק הוציאו לו גבי אבעיא להו שחט ומת מהו שיכנס אחר בדמו מי אמרינן בפר ואפילו בדמו דפריך עליה ותיפוק ליה דחטאת שמתו בעליה למיתה אזלא ומשני חטאת צבור היא ולא למיתה אזלא והשתא אכתי תקשה ליה נהי דלא אזלא למיתה מ"מ להקריב ליכא מאן דאמר אלא דוקא רועה עד שיסתאב ולמה קאמר שם דקרבה ועוד דא"כ קשה למה פריך בפרק יש בקרבנות דוקא על מ"ד חטאת צבור שכפרו בעליה מתה ואית ליה נמי חטאת צבור שמתו בעליה מתה מהא דתניא כיוצא בו א"ר יוסי הבאים מהשבי וגו' למה לא הקשה נמי למאן דאמר תרעה אלא על כרחך צריך לומר דחטאת צבור שמתו בעליה אפילו להקרבה נמי הוא ראוי ותרעה דקאמר לאו אחטאת צבור שמתו בעליה קאי וכן פירשו שם התוס' בהדיא מכח הנהו קושיות שהקשיתי הא דקאמר תרעה משום חטאת שכפרו בעליה אבל לא משום חטאת שמתו בעליה וכן פרש"י כאן לקמן בשמעתין גבי ר"א ור"ש אומרים ירעו כו'. א"כ הדרא הקושיא לדוכתה מאי פריך מנא ליה לרב פפא הא ועוד קשה לי למה פריך טפי כאן מנא ליה לרב פפא הא ולא פריך הכי בפרק הוציאו לו שהבאתי דמשני רב עמרם חטאת צבור היא ולא למיתה אזלא וראוי להקרבה ושקיל וטרי שם אם חטאת צבור היא או חטאת יחיד היא וכן אשכחן בשמעתין בסמוך דקאמר רב יוסף בפשיטות דאין צבור מתים אלמא דפשיטא להו דחטאת צבור לא למיתה אזלא וראוי להקרבה דהא התם לא איירי אלא בהקרבה וזהו ממש כדאמר רב פפא אבל אין להקשות היאך מתחיל להקשות מנא ליה לרב פפא הא אלימא כו' ועדיין תלוי ועומד באויר זאת הקושיא מנא ליה לרב פפא הא דהא דחה הכל ומסיק דרבים הוו והוי' כחטאת שרוב בעליה קיימין ומשום הכי קרבה ותו אין אנו צריכין כלל לתירוץ רב פפא לפי שי"ל שעדיין אנו צריכין לתירוץ של רב פפא ויליף ליה מעגלה ערופה משום דלולא דאשכחן גבי עגלה ערופה מיגו דמכפרי אחיים כו' לא היינו אומרים דחטאת צבור שמתו בעליה קריבה אע"פ שלא מת רק א' מהם בלבד דומיא דחטאת השותפין לקמן בשמעתין דקאמר מת אחד מב"ד פטורין וא"כ הוה הדרא הקושיא לדוכתה והא מייתי להו הנהו דחטאו כו'. אבל כל הקושיות קמייתא קשה וצל"ע:
<b>אילימא מדכתיב תחת אבותיך יהיו בניך.</b> תימה הלא בסוף פ' מי שמת מסיק הגמרא בהדיא דהאי קרא בברכה הוא דכתיב אבל לענין דינא לא:
<b>דילמא לא מייתי מצבור.</b> קשה לי אדרבה משום שהוא ספק דילמא מייתי מצבור לא היה ראוי להקריב משום חשש הבאת חולין לעזרה ועוד קשה דעדיפא מינה הוה ליה למיפרך נהי דודאי מתו מצבור אפילו הכי לא דמי דאלו גבי שעיר דראש חדש איכא למימר מיגו דמיכפרא אחיים מכפרא נמי אמתים אלא הכא מי הוו חיים כדפריך בסמוך וצ"ע:
<b>ראויה כפרה זו שתכפר על יוצאי מצרים כו'.</b> תימה דהא לא אשכחן מאן דאמר ראויה כפרה זו כו' אלא רב פפא עצמו בפרק בתרא דכריתות ואם כן היכי תיסק אדעתין דטעמא דרב פפא מהכא דכתיב כפר לעמך ישראל וגו' וכי יביא רב פפא ראיה לסברתו מדבריו. שוב יגעתי ומצאתי בספרי סוף פרשת שופטים כשהוא אומר אשר פדית ה' מלמד שכפרה זו מכפרה על יוצאי מצרים ואיכא למידק למה לא נקט רב פפא כלשון ספרי שהבאתי מלמד שכפרה זו מכפרת כו'. ונראה לי שנזהר מזה הלשון מפני דבאמת אין כפרה למתים דהא מהאי טעמא חטאת שמתו בעליה למיתה אזלא כדאמרינן בנזיר בפ' מי שאמר וכן פרש"י בהדיא במעילה ריש פ' ולד חטאת דחטאת שמתו בעליה להכי מתה מפני דאין כפרה למתים דמיתתן כפרה עליהן ולכן דקדק רב פפא למינקט ראויה כפרה זו שתכפר כו' כן נ"ל:
<b>הוראת שעה היתה כו'.</b> הוה מצי למימר השתא דאתית להכי תו אין אנו צריכין לכל מה דאמרן בישוב הקושיא והא מייתו להו הנהו דחטאו משום דבהאי שינויא הוראת שעה היתה מיושב גם הך קושיא:
<b>דהא קאים כולי בית דין.</b> ה"ה דהוה מצי למימר דאין ציבור מתים דהא ליכא מאן דפליג בזה:
<b>ימותו כולן דברי רבי יהודה.</b> בפ"ק דשבועות מייתי להא שמעתא דהכא ופרש"י דלכך ימותו דלא חזי לשנה הבאה משום תרומה ישנה ובפרק שני שעירי ליתא למסקנא הכי אלא מסקינן דלא בעינן חדשה אלא למצוה וטעמא דימותו משום דחיישינן לתקלה כן כתבו שם התוספות:
<b>אלא אמר רב חמא בר יעקב שבטו של לוי לא אקרי קהל</b> פרש"י וה"ה לכהנים דלא אקרו קהל דכהנים הויין בכלל שבט של לוי ואכתי נוקמא כר"ש. לא אוכל להאמין שיצא דבר זה מפה קדוש שהרי מפשט הסוגיא משמע בהדיא להפך דרב חמא בר יעקב בא להקשות על רב יוסף ולהחזיק תירוץ של אביי דלא מיתוקמא כרבי שמעון כי הכהנים לא אקרו קהל וכן$ פרש"י עצמו בהדיא בתרוץ רבא וכהנים לא אקרו קהל ושותפין נינהו ולא מיתוקמא כר"ש. לכן נ"ל שטעות סופר הוא ויש למחוק ואכתי נוקמא כר"ש וצריך להגיה ולא מיתוקמא כרבי שמעון שוב שמעתי איך שנמצא כתוב כן בהדיא בדפוס בומבירג"י:
<b>אמר רבא והא כתיב על שם אחיהם וגו'.</b> מכאן קשה לי על מה שפרש"י בפרק הוציאו לו גבי הא דקאמר רבא לא תימא שאין חטאת צבור מתה אלא אימא שאין חטאת השותפין מתה ופריך הגמרא ומאי נפקא מינה ומשני דלא מייתי כהנים פר בהוראה ופרש"י דכהנים לא אקרו קהל אלא אותן שנטלו נחלה כו' והלא רבא מרא דשמעתא דבפ' הוציאו לו דחה כאן הטעם זה של רב אחא דאמר כל שיש לו אחוזה איקרי קהל כו':
<b>וכי דנין אפשר משא"א.</b> דוקא הכא כל אפילו שווה דאין דנין אפשר משאי אפשר כיון דליכא היקש אלא יליף במה מצינו אבל במקום דיליף ליה מהיקש איכא פלוגתא דתנאי אם דנין אפשר משאי אפשר במנחות פ' התודה ובשאר דוכתי טובא:
<h2>דף ו:</h2>
<b>שוגג ועשה שוגג מביא פר פשיטא.</b> תימה למה פריך כאן טפי פשיטא מלעיל בפ"ק דתנן הורו ב"ד שוגגין ועשו כל הקהל שוגגין מביאין פר וכי תימא דהתם איבעי למתני אגב דתנא מזידין ועשו שוגגין שוגגין ועשו מזידין שכל אחד חלוקה בפני עצמו הוא תני נמי הורו ב"ד שוגגין ועשו כל הקהל שוגגין אע"ג דפשיטא כדי לעשות חלוקה שלישית כי כל עצמו לא נחית התם אלא לעשות כל החלקים בענין חיוב ופטור הלא הכא נמי איכא למימר הכי דנחית לעשות כל החלקים בענין חיוב ופטור. וי"ל דאין דרך הגמרא להקשות פשיטא על דין שהוא מפורש בקרא שכן דרך התנא לשנות דינין המפורשים בתורה וכן כתבו התוספות בהדיא בסוף פרק החולץ וכיון שאינו מפורש בתורה דבעינן שוגג בהוראת כהן משיח לעצמו ואדרבא הגמרא פריך מזיד ועשה שוגג כו' מנא הני מילי אלמא שעלה על הדעת שיהיה חייב אע"ג שהורה במזיד רק שעשה בשוגג הלכך שפיר פריך הכא פשיטא אבל הא דבעינן שוגגין בהוראת ב"ד מפורשת בקרא כדכתיב ואם כל עדת ישראל ישגו הלכך לא פריך לעיל פשיטא ואע"ג דאיפכא מסתברא וכבר עלה בדעתי לישב באופן אחד מ"מ אין לזוז מדברי התוספות שהבאתי ועליהם אני סומך בכל מקום:
<b>ובשעה שטעו וכו'.</b> ס"א ובשעה שעשה אמר כו' כיון דאלו מתידע ליה שמא הדר ביה וכן עקר:
<b>שיכול והלא דין הוא</b> פרש"י שיכול לגמור מדין ק"ו שמשיח כצבור ולא צריך למכתב לאשמת העם דאע"ג דאלו לא נאמר לאשמת העם הייתי למד מן הדין. תמיה אני פה קדוש יאמר דבר זה וכי הוא דן ולמד מדין ק"ו הלא אינו דן ולמד אלא במה מצינו ואיך פירש הוא מדין ק"ו ועוד קשה שהרי בכולא גמרא מפרש רש"י להפך מלת שיכול והלא דין הוא כלומר להכי איצטריך לגמור מהאי קרא דאי לאו האי קרא לא הוה אמינא הכי מפני שהיייתי יכול לומר והלא דין הוא כו' כי מלת שיכול משמע שהוא נתינה טעם על מה שקדם למה איצטריך למגמר מהאי קרא ונראה דמהאי טעמא מחק רש"י מלת שיכול בפרק קמא דסנהדרין גבי וכפר וכפר וכפר מפני הדין שיכול והלא דין הוא כו'. לכן נ"ל שזה אינו מדברי רש"י כלל ולא גרסינן שיכול אלא איזה תלמיד טועה הגיה שיכול ופירש כן. שוב עיינתי בגוף הברייתא במקומה בתורת כהנים ומצאתי שכוונתי אל האמת שלא נזכר שם מלת שיכול והכי גרסינן לאשמת העם הרי משיח כצבור והלא דין הוא צבור מוצא כו' והכי פירושו והלא דין הוא כלו' הלא לא צריך למכתב לאשמת העם לגמור שמשיח כצבור מפני שיכולין לגמור מן הדין ולבסוף מסיק כיון דלא נפקא לן מן הדין ת"ל לאשמת העם הרי משיח כצבור אלא שבמקום שכתוב בגמרא שלפנינו נשיא מוציא מכלל יחיד כו' כתוב בת"כ נשיא מוציא מכלל הצבור ומשיח מוציא מכלל הציבור כו' ולפי דעתי ט"ס הוא בתורת כהנים:
<h2>דף ז.</h2>
<b>צבור בפר ואין מביא אשם תלוי ומשיח בפר כו'.</b> קצת קשה למה לא אמר נמי צבור אין חייבין אלא במופלא ועד שיורו לבטל מקצת ולקיים מקצת וכן המשיח וכי תימא לפי דכל זה לא נפקא ליה אלא מלאשמת העם כדלקמן והשתא הוא דן ולמד אלו לא נאמר לאשמת העם הלא גם משיח אין מביא אשם תלוי לא נפקא ליה אלא מלאשמת העם כדלקמן:
<b>מנא ליה דאין מביא אשם תלוי.</b> קשה בעיני טובא חדא אמאי פריך טפי מנא ליה דאין מביא כו' על משיח מעל בית דין וכי תימא דקים ליה ב"ד מהאי קרא דמייתי הכא וכפר עליו הכהן וגו' א"כ גם משיח נפקא לן מהאי קרא ועוד קשה למה קבע דבריו אברייתא ולא על מתניתין דלקמן בפרקין דקתני נמי אשם תלוי משיח וב"ד פטורים לכן נ"ל דמעיקרא לא איסתפק ליה כלל הא דאין משיח מביא אשם תלוי דנפקא לן מהאי קרא וכפר עליו הכהן וגו' וכל עצמו לא יצא אלא להקשות על התנא דברייתא לאשמת העם עד כאן לא קאמר ליה והכי פריך מנא ליה דאין מביא כו' כלומר כיון דלא קים לן שאין משיח מביא אשם תלוי מהאי קרא וכפר עליו הכהן וגו' גרידא אלא גם מקרא לאשמת העם הרי משיח כצבור א"כ קשה מנ"ל והלא בלא אשמת העם הוא דן ולמד והיינו דקאמר מנא ליה ולא קאמר מנלן כן נראה לי:
<b>אלא אשם כדי נסבה</b> פרש"י אלא עקר הדין שהוא דן כך הוא צבור בפר ומשיח בפר כו'. וקשה לי אם כן מה השיב התנא במאי דקאמר נראה למי דומה צבור בפר כו' הלא כבר אמר זה בתחלת הדין צבור מוצא מכלל יחיד כו' ומה חידש עכשיו ואין לפרש אלא אשם דהיינו הא דקאמר דכתיב לאשמת העם כדי נסבה לפי דבאמת לא נפקא ליה אלא מלאשמת העם ואם כן לאו כדי נסבה:
<b>הורה בפני עצמו ועשה בפני עצמו.</b> יש להקשות דיוקא דרישא אדיוקא דסיפא טעמא דהורה בפני עצמו ועשה בפני עצמו הא הורה בפני עצמו ועשה עם הצבור מתכפר לו עם הצבור אימא סיפא הורה עם הצבור ועשה עם הצבור מתכפר לו עם הצבור טעמא דהורה עם הצבור ועשה עם הצבור הא הורה בפני עצמו ועשה עם הצבור מתכפר לו בפני עצמו. ושמא י"ל דה"ק הורה בפני עצמו ועשה בפני עצמו מתכפר לו בפני עצמו הא הורה בפני עצמו ועשה עם הצבור נעשה כמי שהורה עם הצבור ועשה עם הצבור ומתכפר לו עם הצבור מפני שהפסוק לא חייבו פר אלא דוקא על שגגת מעשה שהורה לעצמו וכה"ג ממש פריך ומשני הגמרא בפ"ק דקידושין וביום טוב פרק אין צדין דגים:
<b>הורה עם הצבור.</b> פירש ר"ע מברטנורה ז"ל שהיה הוא אחד מן הסנהדרין ששגגו בהוראה וכן נראה קצת מדברי הרמב"ם ז"ל ואנכי לא ידענא מניין להם זה שהרי בגמ' קאמר סבר אביי למימר חטא בפני עצמו היכי דמי דיתבי בשני מקומות וקא מורי בתרי איסורי א"ל רבא אטו שני מקומות גרמין אלא אפילו יתבי בחד מקום וכיון דקא מורי בתרי איסורי כו' משמע בהדיא שאין תלוי כלום אם הוא היה א' מן הסנהדרין או לא אלא הכל תלוי אם קא מורי בתרי איסורי או בחד איסורא וכדפרש"י וצריך עיון:
<b>מתכפר לו עם הצבור</b> פרש"י והא דקתני שאין ב"ד חייבין ולא קתני שאין צבור חייבין סתמא כר"מ דאמר לעיל בפ"ק ב"ד מביאין על ידיהם פר והם פטורים. ואינו מוכרח כמו שפירשתי לעיל בפ"ק גבי אמר שמואל אין ב"ד חייבין כו' ע"ש:
<b>אילימא דהוא מופלא והן אינן מופלין כו'.</b> מה שיש לדקדק על זה פירשתי יפה לעיל בפרק קמא במשנה או שלא היה מופלא של ב"ד שם ע"ש: וכ"ש הוא בע"א והן בחלב דחלוקין בקרבנותיהן נראה דגרסינן דחלוקין לגמרי בקרבנותיהן כו':
<h2>דף ז:</h2>
<b>מי אמרינן בטעמייהו הא פליגין או דילמא כיון דשוין בקרבנן כו'.</b> תימ' שהרי בעיא זו איפשטא מכלל דבריו בבעיא ראשונה הוא בחלב המכסה את הקרב והן בחלב שעל הדקין כיון שהיה יכול לשאול גם כן ממש מי אמרינן בטעמיהו הא פליגין או דילמא כיון דשוין בקרבנן בתר קרבן אזלינן וכיון דלא בעי הכי ואמר מי אמרינן אע"ג דקרבנן שוה כיון דמתרי קראי קאתי הא פליגין בטעמייהו ש"מ בהדיא דמסתבר ליה דאזלינן טפי בתר חלוקין בטעמייהו מן בתר קרבנן ולולא די"ל שם חלב אחד הוא הוה קים ליה דלא אזלינן בתר קרבן אלא בתר חלוקין בטעמייהו א"כ מאי בעי אח"כ הוא בחלב והם בדם מהו כו' וצריך לי עיון:
<b>הגה"ה או דילמא כיון דשוין בקרבנן בתר קרבן אזלינן תיקו</b> פסק הרמב"ם ז"ל בפרק ט"ו מהלכות שגגות שאינו מתכפר לו עם הצבור אלא מביא פר לעצמו וכתב עליו הכסף משנה וז"ל ואיני יודע למה פסק שמביא פר לעצמו ואפשר דמביא פר ומתנה קאמר שיאמר אם אני חייב הרי הוא לחובותי ואם אני פטור הרי הוא נדבה וצ"ע עכ"ל. כבר כתבתי עליו לעיל בפ"ק לא כן אבי ח"ו פה קדוש יאמר דבר זה במה שכתב כן בשני מקומות אחרים ואפשר דמביא פר ומתנה קאמר וכו'. ועתה הנה זה פעם שלישית שנפל טעות אחר בפיו שהרי פר זה שמביא כהן משיח הוא קרבן חטאת כמפורש בקרא וחטאת אינה באה בנדבה כדתנן בסוף פרק השוחט וכמו שפסק הרמב"ם בפרק י"ד מהלכות מעשה הקרבנות וא"כ אי אפשר להתנות עליו דאינו מועיל כלום כדפרש"י בהדיא בפרק האיש מקדש ובפ"ק דכריתות והבאתיו לעיל ע"ש. ועוד ראיתי טעות אחר שנפל בפיו ג"כ בשלשה מקומות בספר בית יוסף שכתב לדברי הרמב"ם בהמה שנבראת בתחלת יצירה חסר רגל כשר והרי הרמב"ם כתב בהדיא דטרפה ולא במקום אחד בלבד אלא בשני מקומות דהיינו בפ"ה דהלכות שחיטה ובפרק עשירי דהלכות שחיטה בכלל השבעים טרפיות שמנה שם בפרטן וגמרא ערוכה היא בפרק אלו טרפות דחסר רגל טרפה ובכל השני מקומות גילה בספר כסף משנה מקום מצא הדין שכתב הרמב"ם דטרפה מהגמ' דפרק א"ט. ועוד טעות אחר נפל בפיו בספר ב"י בטור א"ח סימן קל"ג שכתב שאם חסר מעלה עשן בפטום הקטורת אינו חייב מיתה ובאמת הא ליתא מפי גמ' ערוכה דידן וירושלמי והרמב"ם כמו שכתבתי בפ"ק דכריתות. ועוד טעות אחר נפל בפיו בספר ב"י בטור א"ח סימן קצ"ו שכתב וכן נראה דעת הר"ר יונה שאין מברכים על דבר איסור לא בתחלה ולא בסוף ובאמת הא ליתא כי רבינו יונה כתב בהדיא להפך בר"פ שלשה שאכלו. וליישב דעת הרמב"ם נראה לי שטעמו כיון דקאמר גבי בעיא ראשונה הוא בחלב המכסה את הקרב והן בחלב שעל הדקין מהו מי אמרינן אע"ג דקרבנן שוה כיון דמתרי קראי קאתי הא פליגין בטעמייהו או דילמא שם חלב אחד הוא ש"מ דמסתבר ליה לומר דבמקום דליכא למימר שם איסור אחד הוא אז לא אזלינן בתר קרבן אלא אמרינן אע"ג דקרבנן שוה כיון דפליגין בטעמייהו חטא בפני עצמו הוא ולכן פשט הרמב"ם בעיא זו דלא אזלינן בתר קרבן כיון דליכא למימר שם איסור אחד הוא כן נ"ל:
<b>מה להלן בב"ד אף כאן נמי בב"ד.</b> אע"ג דאין זה הדין אשר רצה ללמוד עכשיו ולא על זה אמר יכול אפ"ה הוצרך להקדים זה לפי שאינו יכול ללמוד דבר ולא כל הגוף בע"א עד שילמוד שם ב"ד מקודם. וראיתי מי שהקשה וז"ל למה הוצרך ללמוד לע"א ג"ש מעיני מעיני דה"ל דבר הלמד בג"ש וחוזר ומלמד בג"ש שהרי בשאר מצות גופייהו לא ידעינן ב"ד אלא מכח ג"ש עדה עדה מושפטו העדה כדתני' בת"כ וז"ל עדת ישראל יכול בכל העדה הכתוב מדבר ת"ל כאן עדה ולהלן נאמר עדה מה עדה האמורה להלן ב"ד אף כאן ב"ד כו' הוה ליה ללמוד לע"א נמי ג"ש עדה עדה מושפטו העדה כמו שלמד בשאר מצות וי"ל דהא דלא יליף ג"ש דעדה כאן משום דאי אפשר לפרש עדה דכתיבא בע"א ב"ד לפי שסמך לה נעשתה בשגגה ואין מעשה תלוי בב"ד אלא בקהל ולזה לא יכלו לסבול בד במלת עדה ונשאו אותו על מלת מעיני דלא סמך ליה כולי האי נעשתה בשגגה אבל בשאר מצות כתיב ואם כל עדת ישראל ישגו ונעלם דסמיך שגגת ההעלם לעדה הלכך שפיר למדו עדה עדה מושפטו העדה עכ"ל. ואין תירוץ זה נכון בעיני שהרי מדברי רש"י נראה דאפילו מלת מעיני דכתיבא בע"א אי אפשר לפרש ב"ד לפי שסמוך ליה נעשתה בשגגה ואין מעשה תלוי בב"ד אלא בקהל ולכן הוצרך למילף בג"ש וכו' משמע דהשתא תו אין אנו משגיחים אם מלת מעיני האמורה בע"א אי אפשר לפרש ב"ד כיון דלאו מן משמעות המלה ילפינן אלא מכח ג"ש א"כ הוא הדין הוה מצי למילף עדה עדה ואע"ג שאי אפשר לפרש מלת עדה האמורה בע"א ב"ד מהטעם הנזכר מה בכך. ולי נראה דהקושיא מעיקרא ליתא לפי שאין אדם דן ג"ש מעצמו ולכן איכא למימר דג"ש זו מעיני מעיני קבל מרבו אבל ג"ש דעדה עדה לא קבל מרבו אלא דוקא בשאר מצות ולא לע"א וכה"ג ממש צריך לומר לקמן גבי לאשמת העם הרי משיח כצבור כו' כן כ"ל:
<b>אין חייבין אלא על העלם דבר כו'.</b> משנה זו והמשנה שאחריה אין ב"ד חייבין עד שיורו בדבר כו' קאי אסדר המשנה שלפניה דקתני שאין ב"ד חייבין עד שיורו לבטל מקצת כו' כלומר בדין הוא שהמשיח מתכפר עם הצבור שהרי בהרבה דברים שוה משיח לב"ד דכשם שאין ב"ד חייבין עד שיורו לבטל מקצת כו' כן המשיח והשתא מפרש ואזיל כל הדברים שהמשיח שוה לב"ד ואמר דכשם שאין בית דין חייבין אלא על דבר כו' וכן המשיח וכשם שאין בית דין חייבין עד שיורו בדבר כו' וכן המשיח:
<b>וכן המשיח מנלן.</b> אין להקשות והא כבר תנן לעיל שהוראת כהן משיח לעצמו כהוראת ב"ד לצבור כלומר מה הוראת ב"ד לצבור אין חייבין אלא על העלם דבר עם שגגת מעשה אף הוראת כהן משיח לעצמו כו'. ובגמ' פריך מנלן ומשני דת"ר לאשמת העם הרי משיח כצבור כו'. אם כן היאך הדר פריך כאן וכן המשיח מנלן משום דיש לומר אגב דתנא השתא דין של הוראת ב"ד עצמו לצבור תנא נמי דין של הוראת המשיח כדפריך לעיל מנלן שאין ב"ד חייבין עד שיורו לבטל מקצת כו' אף על גב דכבר יליף ליה לעיל בפרק ראשון:
<b>ואלו משיח בע"א לא קתני כו'.</b> תימה רבתי בעיני למה לא דקדק כה"ג מהמשנה שלפני זו דקתני נמי ולא בע"א עד שיורו לבטל מקצת ולקיים מקצת ואלו משיח בע"א לא קתני ועוד קשה שהרי בפרק ארבע מיתות מייתי אביי הך ברייתא דבסמוך לראיה שהעובד ע"א מאהבה ומיראה חייב מדתניא כהן משיח בע"א ר' אומר בשגגת מעשה כו' האי שגגת מעשה דע"א היכי דמי אי קסבר בית הכנסת הוא והשתחוה לו הרי לבו לשמים כו' אלא לאו מאהבה ומיראה ורבא אמר לא באומר מותר לגמרי העלם דבר קיום מקצת ובטול מקצת אלמא לדעת רבא סבר רבי משיח בע"א חייב אפילו בעקירת כל הגוף ולדעת אביי סבר רבי משיח בע"א אינו חייב עד שיאמר לבטל מקצת ולקיים מקצת והשתא קשה ממה נפשך על זה המקשה שדקדק ואלו משיח בע"א לא קתני כו' אי קסבר האי שגגת מעשה דע"א היינו שעובד ע"א מאהבה ומיראה כדפריש אביי א"כ קשה מה מקום היה לו לדקדק ואלו משיח בע"א לא קתני מתניתין מני רבי היא כו' שהרי במשנה שלפני זו קתני נמי ולא בע"א עד שיורו לבטל מקצת ולקיים מקצת ואלו משיח בע"א לא קתני אע"ג דלדידיה משיח נמי אינו חייב עד שיורה לבטל מקצת ולקיים מקצת כדאמרן אלא תנא הא הוא הדין להא הכי נמי תנא הא וה"ה להא ואי קסבר האי שגגת מעשה דע"א היינו באומר מותר לגמרי כדפי' רבא א"כ קשה למה המתין עד משנה זו הלא היה יכול לדקדק כה"ג ממש מהמשנה שלפני זו ואלו משיח בע"א לא קתני מתניתין מני רבי היא דתניא כו' הואיל ולדידיה סבר רבי משיח בע"א חייב אפילו בעקירת כל הגוף כדאמרן ועוד קשה לי היאך יכול רבא לפרש האי שגגת מעשה דע"א היינו באומר מותר לגמרי דאם כן יהיה קשה מאי טעמא דרבי דסבר משיח בע"א חייב אפילו בעקירת כל הגוף דהא כתוב כתוב לאשמת העם הרי משיח כצבור שהרי מהאי טעמא פריך הגמרא בסמוך מאי טעמא דרבי לענין משיח בע"א בשגגת מעשה בלבד דסבירא ליה חייב וצריך רבי למילף מקרא ואם כן הבו דלא לוסיף עליה הואיל דלא אשכחן בקרא דיהא חייב בע"א אפי' בעקירת כל הגוף וכי תימא דרבי סבר דלאשמת העם הרי משיח כצבור לא נאמר אלא בשאר מצות ולא בע"א אם כן מאי פריך הגמרא בסמוך מאי טעמא דרבי וגם על התרצן דמשני ותסברא בזדונו כרת כו' קשה לי אמאי לא משני ותסברא עד שיורו לבטל מקצת כו' מי קתני אלא תנא הא וכו' וצל"ע:
<b>ושוין שבשעירה כיחיד.</b> כלומר אפילו לחכמים דלא משוו ליה כשאר יחיד לענין להתחייב בלא העלם דבר מודים הן שאין קרבנו בע"א חלוק משאר יחיד שמביא שעירה ואע"פ שמשיח חלוק מן היחיד בשאר מצות לענין קרבן שהמשיח מביא פר והיחיד מביא כשבה או שעירה מכל מקום בע"א שוין הן:
<b>ושוין שאינו מביא אשם תלוי.</b> כלומר אפילו לרבי דמשוי ליה כשאר יחיד לענין שהוא חייב קרבן בע"א בשגגת מעשה לחוד מודה הוא שאינו מביא אשם תלוי כיחיד:
<b>ותסברא בזדונו כרת ושגגתו חטאת מי קתני.</b> פרש"י והא קי"ל דמשיח נמי בע"א אינו חייב אלא על דבר שזדונו כרת ועל שגגתו חטאת כדאמרינן לקמן נאמר כאן עליה כו' לאשמת העם הרי משיח כצבור כו'. לא דק שהרי לא מפיק מהכא אלא בשאר מצות אבל בע"א מפיק לקמן מדכתיב ואם נפש אחת אחד יחיד ואחד נשיא ואחד משיח כולן בכלל נפש אחת הן וילמוד תחתון מן העליון כו':
<b>אלא תנא הא וה"ה להא.</b> תימה הלא יש לדחות ולומר דהא דלא קתני וכן המשיח גבי ולא בע"א עד שיורו על דבר שזדונו כרת כו' לאו משום דסמיך ארישא אלא אף אי לא הוה קתני ברישא וכן המשיח מ"מ לא הוה קתני בסיפא וכן המשיח הואיל שדין זה איתא אפילו גבי יחיד ונשיא כדיליף בגמרא וכשם דלא קתני וכן הנשיא ויחיד הכי נמי לא קתני וכן המשיח לאפוקי הכא ליכא למימר הכי שהרי הנשיא והיחיד חייבין על שגגת מעשה לחוד בלא העלם דבר ואיכא למימר אם איתא הוה ליה למתני וכן המשיח כדתני ברישא. י"ל דאם איתא דלא קתני וכן המשיח לקמן גבי ולא בע"א עד שיורו כו' לפי שסמך הואיל שדין זה איתא אפילו גבי יחיד ונשיא א"כ גם ברישא לא הוי ליה למתני וכן המשיח הואיל שדין זה איתא אפילו גבי יחיד ונשיא כדיליף בגמרא וכיון דקתני ברישא וכן המשיח ובסיפא לא קתני וכן המשיח משום הכי דייק אלא תנא הא והוא הדין להא כו':
<b>רבי סבר חטא זה בשגגה יהא.</b> לא נקט זה אלא בשביל משיח שאינו חייב בשאר מצות בשגגת מעשה בלבד אלא דוקא בהעלם דבר עם שגגת מעשה רק בחטא זה בלבד חייב על שגגת מעשה אבל נשיא לכולי עלמא חייב על שגגת מעשה בלבד אפילו בשאר מצות. ולכן תמיה אני מה ענין השוגגת זה נשיא דקאמר רבי דהא ליכא למימר דאתי לרבויי נשיא שיהיה חייב בחטא זה בשגנת מעשה בלבד שהרי הוא חייב אפילו בשאר מצות על שגגת מעשה בלבד וצל"ע:
<b>דאמר קרא וכפר הכהן על שגגתו.</b> שבוש הוא שזה הפסוק כתוב בפרשת ויקרא אצל אשם תלוי וליכא למימר שר"ל וכפר הכהן על הנפש השוגגת וגו' דכתיב בפרשת שלח לך שזה הפסוק כתוב אחר ואם נפש אחת. לכן נראה שצריך להגיה דאמר קרא ואם נפש אחת אחד יחיד כו':
<h2>דף ח.</h2>
<b>יצא זה שאין חטאו בשוגג כו'.</b> צריך להגיה יצא זה שאין כל חטאו בשגגה כו':
<b>דעד דאיכא כל חטאו בשגגה לא בע"א ולא בשאר מצות כו'.</b> ערבוב דברים רואה אני כאן וצריך להגיה דעד דאיכא כל חטאו בשגגה ורבנן מי שחטאו בשגגה יצא משיח שאין חטאו בשגגה לא בע"א ולא בשאר מצות אלא בהעלם דבר עם שגגת מעשה מתניתין אין ב"ד חייבין כו':
<b>אין ב"ד חייבין עד שיורו בדבר שזדונו כרת כו'.</b> בפ"ק דיבמות מייתי כל הסוגיא דהכא וכתבו שם התוספות אין חייבין אלא על דבר שזדונו כרת למעוטי חייבי לאוין ועל שגגתו חטאת למעוטי פסח ומילה דלית בהו חטאת כדתנן בפ"ק דכריתות ולא בע"א אלא בדבר שזדונו כרת למעוטי מגפף ומנשק ושגגתו חטאת למעוטי דבר שאין בו מעשה ע"כ ומה שיש לדקדק בזה אפרש בסמוך:
<b>מה להלן דבר שזדונו כרת ושגגתו חטאת.</b> אגב שיטפיה נקט לישנא דמתני' שהרי לא קים ליה דשגגתו חטאת באחות אשה אלא מכאן ונודעה החטאת אשר חטאו עליה כדאיתא בפרק קמא דיבמות:
<b>לאשמת העם הרי משיח כצבור.</b> תימה אמאי לא קאמר דאתיא מצות מצות ושמא י"ל דלאשמת העם עדיף טפי דמפורש בהדיא דאשמת משיח כאשמת העם והא ודאי עדיף מג"ש ועוד דליכא לאקשויי אמאי לא ילפינן בג"ש דהא אין אדם דן ג"ש מעצמו אלא א"כ קבלה מרבו ודלמא הכי גמרי בהדיא מרביה דנשים ילפינן בג"ש דמצות מצות אבל משיח לא גמרי לה מרביה ומיהו תימה רבתי בעיני למה לא יליף נמי יחיד מצבור עצמו מג"ש מצות מצות כדיליף נשיא ומאי איצטריך למילף יחיד מנשיא מן ואם נפש וי"ו מוסיף על ענין ראשון וליכא למימר הכא דלא קבלה מרבו שהרי בפ"ק דיבמות תני בהדיא יחיד ונשיא אתיא מצות מצות וכן אמרו בהדיא בפרק בתרא דכריתות וצריך עיון:
<b>יחיד אמר קרא ואם נפש וילמד כו'.</b> וא"ת אמאי לא קתני המשנה וכן הנשיא והיחיד כדקתני וכן המשיח וי"ל דלא איצטריך למתני וכן הנשיא ויחיד משום דקתני להו לקמן במשנה והא דקתני וכן המשיח אע"ג דקתני ליה לקמן במשנה היינו משום דאיצטריך למתני כל הדברים שהמשיח שוה לב"ד כדפירשתי לעיל במשנה אין חייבין אלא על העלם דבר כו':
<b>לפי שיצאת ע"א לדון בעצמה.</b> פי' ע"א היתה בכלל כל המצות שהצבור מביאין עליה פר והרי הכתוב מוציאה מכללם לידון בפר לעולה ושעיר לחטאת:
<b>נאמר כאן מעיני ונאמר להלן מעיני כו'.</b> תימה אמאי לא קאמר דאתיא מצות מצות ושמא י"ל דרבי אצטריך כל המצות דכתיב גבי ע"א כדדריש לקמן איזה היא מצוה שהיא שקולה ככל המצות הוי אומר זו ע"א:
<b>וילמוד תחתון מן העליון.</b> וא"ת תיפוק ליה דכתיב התם כרת בהדיא כדדרשי רבנן בסמוך וי"ל דלרבי ההוא כרת במברך את השם כתיב דהכי כתיב את השם הוא מגדף ונכרתה ובפרק מי שהיה טמא אית ליה לרבי דמגדף היינו מברך את השם כן כתבו התוספות בפ"ק דיבמות. ולי נראה אי משום הא לא איריא שהרי ר"ע נמי אית ליה בפ"ק דכריתות דמגדף היינו מברך את השם ואפילו הכי דריש הוא בפרק כלל גדול כדדרשי רבנן בסמוך הוקשה כל התורה כו'. ואף לפי מה שפירשו התוספות שם דלישנא דנקט הוקשה כל התורה כולה לע"א אליבא דרבנן דר"ע נקט כן אבל לר"ע אית לן למימר דהוקשה כל התורה כולה למברך את השם כו'. מלבד שהוא דוחק גדול לפרש כן אכתי קשה למה לא יליף רבי נמי כדדריש ר"ע דהוקשה כל התורה כולה למברך את השם שחייבין על זדונו כרת ושגגתו חטאת אם לא שאנו רוצין לומר דרבי סבירא ליה כר"ע בחדא ופליג עליה בחדא סבירא ליה כר"ע דמגדף היינו מברך את השם ופליג עליה בחדא דאלו ר"ע סבר דמגדף מביא חטאת ורבי סבר כחכמים דפליגי עליה ואמרו שאינו מביא חטאת שנאמר תורה אחת יהיה לכם לעושה בשגגה יצא מגדף שאינו עושה מעשה וזה טלאי ע"ג טלאי. לכן נראה לי דלישנא הוקשה כל התורה כולה לע"א כו' דנקט בפרק כלל גדול אליבא דרבי עקיבא עצמו נקט דאע"פ שהוא פירש דהמגדף במברך את השם קא מיירי ולא בע"א מ"מ הרי כתיב אח"כ כרת בהדיא גבי ע"א דכתיב כי דבר ה' בזה וגו' הכרת תכרת הנפש ההיא וסבר לה ר"ע כרבי ישמעאל דאמר בפרק חלק כי דבר ה' בזה זה העובד ע"א כו' וכאלו אמר את ה' הוא מגדף ונכרתה וגו' וכי דבר ה' בזה ואת מצותו הפר הכרת תכרת הנפש ההיא וכן פרש"י בהדיא בחומש והא דלא יליף רבי ג"כ כמו ר"ע הוקשה כל התורה לע"א כו'. י"ל משום דלא קבלה מרבו להך היקש וכשם שאין אדם דן ג"ש מעצמו אלא אם כן קבלה מרבו הוא הדין היקש וכל המדות חוץ מקל וחומר בלבד כדפרש"י בפרק לולב הגזול:
<b>אלא לרבנן דמפקי לה לעליה לעריות וצרות.</b> פי' לענין אם נפלה לפניו ליבום אחת מן העריות שהיא וצרתה וצרת צרתה לעולם פטורות:
<b>דבר שזדונו כרת ושגגתו חטאת מנא להו.</b> וא"ת כולא מילתא תיפוק ליה מעליה דג"ש נתנה לידרש לכל מילי כבר תירצו התוספות ספ"ק דיבמות דעליה דכתיב גבי אחות אשה וגבי חטאת לאו מופנה וההוא דיבום מופנה ור"ת אומר דאפילו אי מופנה ההיא דאחות אשה כיון דההוא דחטאת לאו מופנה שבקינן ליה למופנה מצד אחד ודרשינן ממופנה משני צדדים כדאמרינן בהמפלת:
<b>מה להלן ע"א שחייבין על זדונו כרת.</b> וא"ת ואימא מה ע"א שחייבין על זדונו סקילה כבר תירצו התוספות בפ"ק דיבמות וביומא בפרק יום הכפורים דלא גמרינן אלא מה דכתיב בההוא קרא דלא כתיב התם אלא כרת דקסבר מגדף היינו עובד ע"א והכי נמי לרבנן דלא גמרי מה ע"א שיש בה לאו וכרת לא בעו לאו כיון דלא כתיב בההיא פרשה תדע דבפרק בתרא דמכות ממעט פסח ומילה מקרבן בשוגג משום דבעינן דומיא דע"א דאמר רחמנא לא תעביד והני קום עשה נינהו ולא ממעט להו משום דלית בהו לאו כמו בע"א ומיהו לרבי דנפקא ליה חטאת מעליה בעי לאו וכרת כמו באחות אשה אתי שפיר דבשבועות דריש רבי דבפורק עול ומפר ברית ומגלה פנים אית בהו כרת ולא חשיב להו בהדי ל"ו כריתות משום דלא אשכחן בהו לאו ורבנן לית להו כרת בפורק עול ומפר ברית ומגלה פנים אלא מוקמי שלש כריתות בע"א בסוף פרק ארבע מיתות עכ"ל. ולפי דבריהם אפשר לומר הא דלא קתני המשנה אין ב"ד חייבין עד שיורו בדבר שזדונו לאו וכרת כו' כדאיתא בתורת כהנים בפרשת ויקרא וכן פרש"י בחומש משום שהמשנה אתיא כרבנן דלא בעו לאו ואע"ג שפירשו התוספות דנקט ועל שגגתו חטאת למעוטי פסח ומילה דלית בהו חטאת כו' י"ל דלא אימעט להו משום דלית בהו לאו אלא מטעם שאמר בפרק בתרא דמכות שהבאתי ולהכי קאמר בסמוך דרבי מפיק ליה הא דריב"ל לכדתניא לפי שמצינו שחלק הכתוב כו' ולא אמר דמפיק ליה הא דריב"ל למעוטי פסח ומילה דלית בהו חטאת כדאיתא בפרק בתרא דמכות ובפ"ק דכריתות והוא משום דרבי בעי לאו וכרת והארכתי בזה בפ"ק דכריתות. ומיהו מה שכתבו התוספות והכי נמי לרבנן דלא גמרי מהע"א שיש בה לאו וכרת לא בעו לאו כו' קשה לי מה דיוק הוא זה שהרי הם עצמן כתבו דרבי דנפקא ליה חטאת מעליה בעי לאו וכרת ואפילו הכי לא גמר רבי מה אחות אשה דבר שזדונו לאו וכרת אלא מאי אית לך למימר דרבי אגב שיטפיה נקט לישנא דמתניתין כמו שכתבתי לעיל לענין ושגגתו חטאת הכי נמי יש לומר לרבנן דנקטי לישנא דמתניתין וצריך עיון:
<b>יכול נחלוק בקרבנותיהן ת"ל תורה אחת כו'.</b> האי שמעתא קשיא להו לרבוותא וקא הוו בה טובא ולא סלקא להו כל עקר איכא מנייהו מאן דאמר כי מדרש זה דרבי בענין תורה אחת לא יתכן שהרי חלק הכתוב בין מרובים ליחידים גם בקרבן ע"א שהרי יחידים מביאין שעירה וצבור שהן ב"ד מביאין פר לעולה ושעיר לחטאת וכיון שפירש הכתוב וחלק לא הוה סלקא דעתיה שצריכין אנו לחלוק חלוקה אחרת כדי שיהא צריך דנשמעיה תורה אחת. ואיכא מינייהו מאן דפירשה וכיון דחזא דלא סלקא ליה כהוגן אמר ליכא למפתר בה טפי מן הכין. ואיכא מנייהו מאן דפירקה לההיא קושי' וקאמר הכי ודאי שהמקרא חלק בין יחידים למרובים בקרבן ע"א דכתיב וכי תשגו ולא תעשו את כל המצות האלה וגו' וכתיב והיה אם מעיני העדה נעשתה לשגגה ועשו כל העדה פר בן בקר אחד לעולה ואם נפש אחת תחטא בשגגה והקריבה עז בת שנתה לחטאת ביחיד הוא דחלק הכתוב דכתיב ואם נפש אחת אבל ביחידים לא חילק והאי דקתני בברייתא יכול נחלוק בקרבנותיהן לאו על יחיד דחלק ביה קרא קאמר אלא על יחידים שהם רבים ומאי ניהו עיר שהודח מיעוטא שהן בסקילה כיחיד וקאמר האי תנא שחלק הכתוב בעיר הנדחת בין מעוט העיר שהן יחידים לרוב העיר שהן מרובים ואלו בסקילה וממונן פלט ואלו בסייף וממונן אבד ולענין קרבן לא חלק הכתוב אלא בין נפש אחת למרובים אבל באלו מיעוט העיר במיתתן חילק יכול הואיל וחלק במיתתן לדונן כיחיד בסקילה יכול נחלוק נמי בקרבנותיהן ולא יביאו קרבן צבור ת"ל תורה אחת אלו הן תורף דבריו של מפרש זה (הגה"ה ואני יגעתי ומצאתי כתוב פירוש זה בספר אבן העזר שחיבר ראב"ן. ע"כ הגה"ה) וקאמר דליכא בה קושיא. וכד מעיינת בה בשמעתא אליבא דהאי פירושא משכחת לה כולה קושיא חדא דהאי תורה אחת בענין יחיד כתיב ולא בענין צבור ואם כן להאי פירושא הוה ליה האי תנא מהדר אצבור וקנסיב ליה קרא דיחיד ועוד אי האי תנא איחידים קא מהדר דלייתו קרבן צבור אמאי קאמרינן מאי לייתו לייתו פר לעולה ושעיר לחטאת צבור בע"א הוא דמייתי דשמעת מיניה דהני לאו ציבורא נינהו ולא אפשר דנייתו האי קרבן ולאו הכין הוה אבעי ליה למימר לייתו פר לעולה ושעיר לחטאת צבור נמי היינו קרבנו וליכא חלוקא בקרבן דידהו מקרבן צבור ותו כי אמרינן ואלא מאי שעירה אמאי פרכינן יחיד נמי היינו קרבנו לאו הכין הוה ליה למימר האי יחיד בע"א הוא דמייתי ולא אפשר להני יחידים לאתויי קרבן יחיד כדפרכינן בכולהו ועוברת מן כל דין היכי מייתי בין הני ובין הני קרבן צבור והא קיימא לן דלא מייתי קרבן צבור אלא צבור שעשו בהוראת ב"ד דכתיב והיה אם מעיני העדה נעשתה לשגגה ואמרו רבנן נאמר כאן עדה ונאמר להלן עדה מה עדה האמורה להלן עד שיהיו כולן ראויין להוראה אף עדה האמורה כאן עד שיהיו כולן ראויין להוראה ותנן נמי הורו ב"ד ועשו כל הקהל או רובן על פיהם מביאין פר ובע"א מביאין פר ושעיר וכו' ותנן נמי הורו ב"ד של אחד מן השבטים ועשה אותו שבט על פיהם אותו שבט חייב ושאר שבטים פטורים דברי רבי יהודה וחכמים אומרים אין חייבין אלא על הוראת ב"ד הגדול שנאמר ואם כל עדת ישראל ישגו לא עדת אותו השבט ואע"ג דהאי קרא בשאר מצות הוא דכתיב הא קא גמרינן מעיני מעיני בג"ש אלא האי פירושא ודאי פירושא פריכא הוא ולאו דסמכא הוא והכין פירוש מצינו שחלק הכתוב בין יחידים למרובים שהיחידים בסקילה וממונן פלט ומרובים בסייף וממונם אבד יכול כשם שחילק במיתתן של מרובין ועשא' בסייף כך נחלוק בקרבנותיהן ולא יביאו קרבן היחידים שהיא שעירה ת"ל תורה אחת יהיה לכם וגו' כלומר תורה כל מי שאינו מביא קרבן צבור בהוראה אחת היא ואין בה חלוקה אלא הכל מביאין קרבן יחיד שהיא שעירה והאי הוא פירושא דהאי ברייתא ואתקיף לה רב חלקיה מהגרוניא טעמא דכתב רחמנא תורה אחת הא לאו הכי הוה אמינא נחלוק קרבן הני מרובים מקרבן יחיד מאי לייתו לייתו פר משיח בשאר מצות הוא דמייתי לייתו כשבה יחיד בשאר מצות הוא דמייתו לייתו שעיר נשיא בשאר מצות הוא דמייתי לייתו פר לעולה ושעיר לחטאת צבור בע"א הוא דמייתו ואי אפשר לאלו שיביאו קרבן צבור דלא מייתו קרבן צבור אלא צבור שעשו בהוראת ב"ד כדפרשינן אבל עיר הנדחת וכיוצא בהן לא ואלא מאי לייתו לייתו שעירה כלומר מה נשאר לנו מן הקרבנות שאפשר להן שיביאו שעירה יחיד נמי היינו קרבנו ואלא לא חלקנו בקרבנותיהן כלום אי אתה מוצא דרך לעשות חלוקה בקרבנותיהן ואם כן לרבי למה הוצרך הכתוב לומר תורה אחת ופרקינן איצטריך הואיל וצבור בהוראה מייתו פר לעולה ושעיר לחטאת הני מרובים דעיר הנדחת לייתו איפכא או שנאמר צריך ואין לו תקנה קא משמע לן תורה אחת יהיה לכם לומר לך שתקנתן בקרבן יחיד ואין אתה חולק בקרבנותיהן האי הוא פירושא דהאי שמעתא ופירושא ברירא ונהירא הוא וליכא בה קושיא כלל ולא ספק ע"כ לשון הרי"ף בפרק קמא דיבמות:
<b>ניתו פר צבור בשאר מצות הוא דמייתי.</b> קסבר כיון שחלקם מכל חייבי מיתות ב"ד דממון פלט חלקינן להו מכל מתכפרים וקשיא דלייתו כבש או איל ואפילו איכא שום מתכפר דמייתי מ"מ הוה ליה לאקשויי כן כתבו התוספות בפרק קמא דיבמות:
<b>ואמרי לה כדי.</b> בהרבה מקומות רגיל רש"י לפרש שם ת"ח הוא ואית דאמרי איכא מאן דאמר להא מילתא בלא גברי אלא סתמא קאמר לה:
<b>איזו היא מצוה שהיא שקולה כנגד כל המצות כו'.</b> איכא למידק דילמא את כל המצות בשגגת כל המצות כולן הכתוב מדבר. וי"ל דאי אפשר לומר כן דהא כתיב בה והיה אם מעיני העדה נעשתה לשגגה אלמא בשגגת מצוה אחת הכתוב מדבר ולא בשגגת כל המצות. גם אי אפשר לומר שבשגגת איזה מצוה שתהיה קמיירי דכא את כל המצות האלה כתיב דמשמע דהמצוה הזאת היא ככל המצות:
<b>דבי רבי ישמעאל תנא אמר קרא אשר צוה ה' אליכם ביד משה איזו היא מצוה שהיא בדבורו של הקב"ה כו'.</b> אין ספק שיש כאן טעות דלוג סופר שהרי לא מפיק האי דרשה מקרא אשר צוה ה' אליכם ביד משה בלבד וראיתי בס"א דגורסין כך דבי ר' ישמעאל תנא אמר קרא אשר דבר ה' אל משה וכתיב את כל אשר צוה ה' אליכם ביד משה איזו היא מצוה שהיא בדבור הקב"ה וצוה ע"י משה הוי אומר זו ע"א דתני דבי רבי ישמעאל אנכי ולא יהיה לך מפי הגבורה שמענום ופרש"י ז"ל כתיב את כל אשר צוה ה' אליכם ביד משה דמשמע שצוה ע"י משה וכתיב את אשר דבר ה' דמשמע שהיתה בדבורו של הקב"ה כלומר ששמעו ישראל מפיו כשדבר למשה איזו היא מצוה שהיתה בדיבורו של הקב"ה והיתה גם ע"י משה הוי אומר זו ע"א דאנכי ולא יהיה לך מפי הגבורה שמענום דהיינו ששמעו אותם בדבורו של הקב"ה וגם צוה בה ע"י משה במקומות הרבה כגון לא תשתחוה לאל אחר דלא שמעו אותו אלא מפי משה ע"כ וכן עקר ולא כמו שנמצא כתוב בפרש"י שלפנינו וכתיב כי דבר ה' בזה דמשמע שהיה בדבורו של הקב"ה כו' כי הפסוק כי דבר ה' בזה לא כתיב אצל את כל אשר צוה ה' אליכם ביד משה אלא בסוף פרשת ואם נפש אחת וגו' ועוד שהרי בספרי ובפרק חלק יליף רבי ישמעאל דבע"א הכתוב מדבר מפסוק כי דבר ה' בזה לחוד בלי פסוק זה אשר צוה ה' אליכם ביד משה וכך אמרו שם רבי ישמעאל אומר בע"א הכתוב מדבר שנאמר כי דבר ה' בזה שבזה על דבור הראשון שנאמר למשה מפי הגבורה אנכי ולא יהיה לך וגו' פירוש הדבור הראשון שהוא אנכי ולא יהיה לך הוא הראוי שיקרא דבר ה' מפני ששמעו אותו ישראל מפיו אבל שאר כל המצות אע"פ שהן דבר ה' לא שמעו אלא מפי משה:
<b>הגהה אנכי ולא יהיה לך מפי הגבורה שמענום</b> יצא לו כיון שהן נאמרין בלשון מדבר בעדו משמע שהמדבר היה השם בעצמו ובכבודו והשאר נאמרין בלשון נסתר משמע ששמעום מפי משה אבל קשה שהרי כתיב עשרת הדברים אשר דבר ה' אליכם מתוך האש הרי משמע שכל עשרת הדברות שמעו מפי הגבורה. וראיתי פירושים שונים ליישב מאמר זה והמחוור בעיני הוא מה שפי' הגאון מהר"א ז"ל במעשי ה' וז"ל ודאי שכל עשרת הדברות כולם שמעו הדברים ממש מפי הקב"ה אות באות ויתיישבו כל הכתובים וגם מאמרם ז"ל שאמרו אנכי ולא יהיה לך מפי הגבורה שמענום ואמשול לך משל שכאשר מלך עצום ונורא יצוה לאדם לאמר עשה כך וכך אין ספק שהאיש ההוא מגודל מוראו יהיה חרד ונרתע לאחוריו אבל אם המלך ההוא יאמר למשנה שלו אמור לפלוני שיעשה כך וכך אם היות שפלוני ההוא שומע דברי המלך הנורא ההוא מאחורי הגדר ושמצותו למשנה היא עליו עכ"ז כיון שדבורו הוא עם משנהו לא עמו לנוכח לא תמשך כל כך מורא וחרדה. והנה הענין היה שבתחלה השמיעם הקול העצום והנורא ההוא עד שיתפרסם להם שאי אפשר לקול אשר כזה להיותו נמשך משום נברא מן הנבראים ולכן אמרו את קולו שמענו מתוך האש שלא יתכן שיאמר האדם קולו של ראובן שמענו אם לא היה מכיר בקולו קודם לכן ולפיכך השמיעם קול ההברה לבד כדי שיכירו את קולו היותו באותה ההפלגה מן העוצם ואח"כ בחתוך דברים אות באות אמר להם לנוכח לא ע"י משה השני דברות דהיינו אנכי ולא יהיה לך וזהו שאמרו רז"ל מפי הגבורה שמענום ר"ל פה אל פה לנוכח וכאשר אמרו דבר אתה עמנו ונשמעה הנה אמר למשה הדברות האחרות והם שומעין כל עשרת הדברות בחתוך הדברים ברורים מפיו של הקב"ה אבל השמונה לא היה מדבר עמהם לנוכח וזהו שנאמר כאן למען ישמע העם בדברי עמך שהכוונה לומר שכשאדבר עמך והם ישמעו הדברים ולא יחרדו אבל ישמעו היטב כיון שאני מדבר עמך באופן שהדבור באמצעות משה היה כדי שישמעו הדברים מפיו של הקב"ה יותר בביאור בלתי מבוכה מחמת היראה וזהו שנאמר גם בך יאמינו שכאשר ישמעו שאני אומר לך ואתה ציר נאמן אומר להם הדברים כפי מה שאני אומרם לך יכירו בנאמנותך אחרי שישמעו ממש הדברים מפיו יתברך כשידבר עם משה. וזהו שאמרו במכילתא כל דבור ודבור היה משיבו להם שר"ל עם היות שהם כבר היו שומעין הדבור מפיו של הקב"ה שהיה אומר למשה כבר היה משיבו להם שנית כי לא יפול לומר משיבו אם לא שמעו הדבור קודם ובדרכנו זה יצדק מה שכתוב עשרת הדברים אשר דבר ה' אליכם מתוך האש שכל עשרת הדברות שמעו עכ"ל:
<h2>דף ח:</h2>
<b>למן היום אשר צוה ה' והלאה לדורותיכם איזו היא מצוה שהיא נאמרה בתחלה כו'.</b> פרש"י למן היום כו' הכי משמע את כל אשר צוה ה' אליכם ביד משה דזו ע"א ומניין שזו ע"א דכתיב בהדיא למן היום אשר צוה ה' והלאה כו'. וקשה בעיני טובא על פירושו חדא מה שפירש והלאה כלומר מכאן ואילך א"כ מהיכא משמע ליה לרבי ישמעאל דהאי קרא מיירי במצוה שהיא נאמרה בתחלה היכא כתיבא או רמיזא בהאי קרא בתחלה ועוד שפירש הא דאמר רבי ישמעאל איזו היא מצוה שהיא נאמרה בתחלה שר"ל שנאמרה בתחלת עשרת הדברות א"כ מאי מקשה הגמ' עליו מהא דאמר מר עשר מצות נצטוו ישראל במרה פי' אלמא ע"א לא נאמרה תחלה הלא הקושיא מעיקרא ליתא כי רבי ישמעאל לא אמר שע"א היא מצוה שנאמרה בתחלה אלא דוקא לאותן מצות שנצטוו ישראל בסיני ממתן תורה ואילך אבל לא שהיא נאמרה בתחלה לאותן מצות שנצטוו ישראל קודם מתן תורה וגם רבי ישמעאל ס"ל שנצטוו ישראל על ע"א במרה בכלל שאר מצות שנצטוו שם כדאמר מר ולפי דרכו של רש"י עדיפא מינה הוה יכול המקשן להקשות על רבי ישמעאל ממה שכתוב בתורה בפירוש דהחדש הזה לכם היא מצוה ראשונה שנצטוו ישראל בכלל במצרים וא"כ איך א"ר ישמעאל שע"א היא מצוה שנאמרה בתחלה ועוד קשה מאי פריך והאמר מר עשר מצות כו' מאן יימר ליה דע"א לא נאמרה תחלה כשנצטוו ישראל עשר מצות במרה הלא איכא אמוראי טובא דדרשי בפרק ארבע מיתות שהמצוה הנאמרה בתחלה לאדם הראשון היא ע"א כי ויצו זו ע"א אלהים זו דינין כו' א"כ ודאי על הסדר הזה נצטוו ישראל במרה. לכן נראה בעיני דרבי ישמעאל פירש המקרא והלאה לדורותיכם דקאי על המצות שנאמרה בתחלה לאדם הראשון והיינו דקאמר איזו היא מצוה שהיא נאמרה בתחלה כלומר לאדם הראשון וכן דרש בהדיא בספרי וז"ל אשר צוה ה' אל משה מניין אתה אמר שכל המודה בע"א כופר בעשרת הדברות ת"ל אשר דבר ה' אל משה וכו' ומניין אף במה שנצטוו אבות ת"ל והלאה לדורותיכם ומהיכן שהתחיל הקב"ה לצוות את האדם שנאמר ויצו ה' אלהים על האדם וגומר ע"כ. וסבר רבי ישמעאל דמצוה הראשונה שנאמרה לאדם הראשון היינו ע"א כי ויצו זו היא ע"א כדדריש רבי יצחק בפרק ד' מיתות ומכאן יליף רבי ישמעאל דגם רישא דקרא את כל אשר צוה ה' אליכם ביד משה מיירי בע"א והשתא שפיר פריך המקשן על ר' ישמעאל והאמר מר עשר מצות נצטוו ישראל במרה כלומר וחד מינייהו ע"א אלמא שלא נצטוה אדם הראשון על ע"א בעדו ובעד כל ישראל כמו שנצטוו האבות במצותיהן כגון אברהם נצטוה על המלה בעדו ובעד כל ישראל וכן יעקב נצטוה על גיד הנשה בעדו ובעד כל ישראל אליבא דרבי יהודה כדאיתא בפרק גיד הנשה. ולכן לא הוצרכו ישראל להצטוות על אלה המצות במרה כיון שקיימו וקבלו האבות אלה המצות עליהן ובעד כל ישראל דאם איתא שנצטוה אדם הראשון בע"א בעדו ובעד כל ישראל כמו שנצטוו האבות במצותיהן לא היה צריך לחזור ולצוות לישראל על ע"א במרה קודם מתן תורה א"כ איך אפשר לפרש והלאה לדורותיכם על ע"א שנצטוה אדם הראשון בתחלה שהרי לא שייך לומר לדורותיכם על ע"א שנצטוה בה אדם הראשון בתחלה כיון שהוא לא נצטוה בעדו ובעד כל ישראל ועם זה נסתלקה קושית התוספות שהקשו בפ' ארבע מיתות וז"ל עשר מצות תימה הא איכא גיד הנשה למאן דאמר לבני יעקב נאסר ומילה שניתן לאברהם אבינו ע"כ וגם אין להקשות הא איכא פרה אדומה שנצטוו ישראל עליה ג"כ במרה כדפרש"י בסוף פרשת ואלה המשפטים דיש לומר דמר סבר כדרבי לוי דאמר בפרק הניזקין שמונה פרשיות נאמרו ביום שהוקם בו המשכן ואחת מהן פרה אדומה אלמא לא במרה נאמרה וגם בברייתא דמכילתא לא נזכרה פרה כן נ"ל:
<b>והאמר מר עשר מצות נצטוו ישראל במרה כו'.</b> בלאו הכי לא ס"ל כלל רבי ישמעאל כהא דאמר מר עשר מצות נצטוו ישראל במרה שהם שבע שקבלו עליהם בני נח והוסיפו עליהן דינין ושבת וכבוד אב ואם שהרי רבי ישמעאל אמר במכילתא ואלה המשפטים אלו מוסיפין על העליונים מה עליונים מסיני אף תחתונים מסיני רבי יהודה אומר ואלה המשפטים במרה שנאמר שם שם לו חק ומשפט הרי לקמן מבואר דר"י סבר דינין בסיני נאמרו ולא במרה וצ"ע:
<b>דכתיב והיה אם שמוע תשמע כו'.</b> בא"א אינו וצריך לומר דלא מפיק מהאי קרא אלא שנצטוו ישראל במרה מצות אבל הא דקאמר עשר לא כתיבא ולא רמיזא כלל בהאי קרא ותדע דבפרק ארבע מיתות מייתי נמי עשר מצות נצטוו ישראל במרה וקמפרש ואזיל שבע שקבלו עליהם בני נח והוסיף עליהם דינין ושבת וכבוד אב ואם כו' ולא זכר כלל האי קרא:
<b>אין חייבין על עשה כו'.</b> בריש פרק ידיעות הטומאה פי' במשנה איזו היא מצות עשה שבמקדש שאין חייבין עליה בא לו בארוכה חייב בקצרה פטור ואיזו היא מצות עשה שבנדה שחייבין עליה היה משמש עם הטהורה ואמרה לו נטמאתי ופירש מיד חייב מפני שיציאתו הנאה לו כביאתו ופרש"י שם זו היא מצות עשה שבמקדש שאין חייבין עליה ב"ד פר בהוראה ולא כהן משיח כו'. וקשה לי על מה שפירש ולא כהן משיח דא"כ הוה תנא הכא וכן המשיח כדקתני במשניות דלעיל וכן פירש בהדיא רש"י עצמו כאן האי דקתני אין חייבין על עשה ועל לא תעשה שבמקדש לא קמיירי בכהן משיח כלל וא"ת והא אמרינן בפ"ק דכריתות שאין חייבין קרבן חטאת על פסח ומילה לפי שהן מצות עשה כלומר ואין קרבן בא אלא על לאו דגבי קרבן כתיב ועשה אחת מכל מצות ה' אשר לא תעשינה א"כ למה חייבין על עשה שבנדה והיה אפשר לומר דההוא דכריתות דבעי לאו וכרת אתיא כרבי דנפקא ליה דבר שזדונו כרת ושגגתו חטאת מעליה כדאיתא לעיל ולכן בעי לאו וכרת כמו באחות אשה אבל לרבנן דילפי מדהוקשה כל התורה כולה לע"א לא בעו לאו כיון דלא כתיב בההיא פרשה לאו אלא כרת תדע דבפרק בתרא דמכות ממעט פסח ומילה מקרבן משום דבעינן דומיא דע"א מה ע"א שב ואל תעשה אף כל שב ואל תעשה לאפוקי הני דקום עשה ולא ממעט להו משום דלית בהו לאו אלא שכבר תירצו זה בתורת כהנים דעשה דנדה שאני מעשה דפסח ומילה לפי שזה הצווי של עשה דנדה סבתו מצות לא תעשה לפי שעשה דנדה הוא לא תפרוש באבר חי כי אם באבר מת כדי שלא יהא לו הנאה בפרישתו והוי דומיא לע"א שהוא שב ואל תעשה:
<b>אבל חייבין על עשה ועל לא תעשה שבנדה.</b> פירוש אם הורו בביטול מקצת וקיום מקצת ובדבר שאין הצדוקין מודין בו ולהכי נקט נדה משום דמשכחת עשה דומיא דנטמא בעזרה באונס שהוא מוזהר לצאת:
<b>איזו היא מצות עשה שבנדה כו'.</b> לא ידענא אמאי מפרש טפי איזו היא מצות עשה ולא תעשה שבנדה ממה שמפרש איזו היא מצות עשה ולא תעשה שבמקדש:
<b>ומה צבור בחטאת קבועה אף אשם תלוי כו'.</b> קשה לי למה לא יליף אשם תלוי מן ואשם דכתיב ביחיד עצמו בחטאת קבועה דהא טפי עדיף למילף יחיד מיחיד וגם התיבות דומין לגמרי דבשניהם כתיב ואשם משא"כ בצבור דכתיב ואשמו: דאין דנין אשם מן ואשם כו'. צריך להיות מן יאשם:
<b>זו היא שיבה זו היא ביאה.</b> בתורת כהנים מפרש הג"ש מה ביאה מביתו של כהן לבית המנוגע חולץ וקוצה וטח ונותן לו שבוע להסגרו אף כאן בשיבה כו' אלמא גמרינן ג"ש כה"ג אע"ג דלא דמו התיבות הואיל ושניהם בביאת כהן משתעי דיינינן בהו ג"ש אף הכא נמי כיון דכתיב יאשם שהוא ענין ואשם ליהוי נמי כמאן דאמר ואשם ונגמר ג"ש והא דלא משני הכא הני מילי היכא דליכא דדמי ליה אבל היכא דאיכא דדמי ליה מדדמי ליה ילפינן כדמשני בפ"ק דנזיר ובפ"ק דיומא וי"ל דסמך אועוד נילף מן ואשם מטומאת מקדש וקדשיו. וא"ת דביבמות פרק כיצד גבי דנין אחים מאחים משני הני מילי היכא דליכא דדמי ליה כו'. ואע"ג דהדר פריך ולילף אחוה מאחוה דלוט כבר תירצו התוספות בפ"ק דיומא דהתם לא שייך למיפרך ועוד לילף אחוה מלוט משום דלא דמיא ההיא פירכא לקמייתא דמעיקרא פריך לילף מעריות ונימא אפילו אשת אחיו מאמו מיהו אשת בן אחיו לא והדר פריך ולילף מלוט דאפילו אשת בן אחיו ולהכי אי לא הוה משני הני מילי היכא דליכא דדמי ליה כו' הוה צריך למיפרך בלשון ועוד כדפריך הכא ובפ"ק דמנחות ובפרק המפלת וכיון דלא הויא הקשיא השניה מעין הראשונה לא שייך למיפרך ועוד:
<b>ונילף ואשם ונשיאת עון.</b> מכאן קשה לי על התוספות דפ"ק דמנחות גבי לגמור עונו עונו דשמיעת הקול דכתיב אם לוא יגיד ונשא עונו שכתבו וז"ל תימה דבהוריות פרק כהן משיח יליף דלא מייתו אשם תלוי אלא על ספק חטאת קבועה בג"ש דנאמר אשם באשם תלוי ונאמר ואשמו בצבור ואדרבה נילף עונו עונו דשמיעת הקול דעולה ויורד כו' ועמדו בתימה שהרי אין הכי נמי דפריך הגמרא כאן קושיא זו כהוייתה ואולי לא היה כתוב כך בגמרא שהיתה בידם:
<b>אין חייבין על שמיעת הקול ועל ביטוי שפתים כו'</b> פירש"י וה"ה למשיח. לכאורה משמע דבחדא מחתא מחתינהו לב"ד והמשיח ור"ל לא ב"ד ולא משיח חייבין קרבן עולה ויורד על שמיעת הקול ועל ביטוי שפתים כו'. והא ליתא דאם כן איך תנן לקמן על שמיעת הקול ועל בטוי שפתים ועל טומאת מקדש וקדשיו ב"ד פטורים והיחיד והנשיא והמשיח חייבין הלא שתי משניות אלו סותרות זא"ז. ואל תטעה לומר דהא דתנן הכא אין חייבין על שמיעת קול דמשמע לא ב"ד ולא כהן משיח הם דברי ר' יוסי הגלילי דוקא ולקמן הן דברי ר"ש דוקא דהא ליתא דלא קאמר כאן דברי רבי יוסי הגלילי אלא על והנשיא כיוצא בהם ולקמן לא קאמר דברי ר"ש אלא על אלה שאין כ"ג משיח חייב על טומאת מקדש וקדשיו דוק ותשכח לכן צריך לפרש דמאי דקתני הכא אין חייבין על שמיעת הקול כו' לצדדין קתני ולא אמר שאין המשיח חייב על אלו אלא לענין שאם הורה לעצמו שוגג ועשה שוגג שדינו שמביא פר בשאר מצות אבל על שמיעת קול ובטוי שפתים וטומאת מקדש וקדשיו אינו חייב להביא פר כדין כהן משיח ומאי דתנן לקמן שעל שמיעת קול ובטוי שפתים וטומאת מקדש וקדשיו חייב המשיח היינו לומר שחייב להביא קרבן עולה ויורד עליהם כשאר ההדיוטים תדע דקתני בסיפא ומה הן מביאין קרבן עולה ויורד וכן כתבו בהדיא הרמב"ם ור"ע מברטנורה בפירוש המשנה וכתבו דאין הלכה כרבי עקיבא ולא כר' יוסי הגלילי אלא כהן משיח ונשיא חייבין בקרבן עולה ויורד על שמיעת קול כו' כדתנן לקמן. ואין להקשות היכי אפשר דפליגי אר"ע דהא דינא בטעמא קאמר שהמלך לא דן ולא דנין אותו לפי שי"ל דהא לא מכרעא דהא אמרינן בפרק כ"ג לא שנו אלא מלכי ישראל אבל מלכי בית דוד כתיב בהו דינו לבקר משפט ומה שפרש"י לקמן במשנה וה"ה דקאמר ר"ש אלא שאין הנשיא חייב על שמיעת קול כו' מתוך הברייתא דמייתי הגמ' לקמן למד כך אבל צריך עיון היטב דהא בפרק בתרא דכריתות אמרינן בפשיטות שאין הנביא חייב בשמיעת קול משמע דהכי הילכתא ואולי על זה סמך הראב"ד בהשגותיו בפרק הנזכר שפסק שאין הנשיא חייב בשמיעת קול:
<b>דברי רבי יוסי הגלילי ר"ע אומר כו'.</b> לכאורה משמע הכא דרבי יוסי הגלילי היה זקן וחשוב יותר מר"ע כיון שמזכירו קודם ר"ע וכן משמע בע"א פרק כל הצלמים גבי א"ר עקיבא אני אובין ואדון לפניך כל מקום כו'. ותימה דהא אמרינן בסוף איזהו מקומן גבי ר"ע ורבי טרפון והיה שם תלמיד אחד שבא לפני חכמים תחלה ורבי יוסי הגלילי שמו ואמרינן נמי בעירובין שאמרה לו ברוריה דביתהו דרבי מאיר שהיה מתלמידי בתראי של ר"ע גלילי שוטה ונראה דתלמיד חבר היה לו רבי יוסי הגלילי לרבי עקיבא ורך ממנו בשנים היה ואע"ג שמזכירו כאן מקמי ר"ע אין בכך כלום דכמו כן מזכיר באגדת פסח ר"ע קודם רבי טרפון שהיה רבו וכן ר' אלעזר בן עזריה קודם ר"ע אע"ג שר"ע היה חשוב יותר מרבי אלעזר בן עזריה וכן כתבו התוספות בפרק כל הצלמים ובריש שני דייני גזירות:
<b>שהמלך לא דן ולא דנין אותו.</b> אין זה ענין משמיעת הקול שהוא עדות אלא עקר טעמו ממה דתנן לא מעיד ולא מעידין אותו והוי כמו וכו' שכן דרך התנאים להביא משנה דרך קצרה ויותר נכון לומר שהוא טעות דלוג סופרים ויש להגיה מעיד ולא מעידין אותו והכי גרסינן בהדיא בירושלמי במשנתנו:
<b>בנוי בכח בחכמה ובעושר כו'.</b> בת"כ קחשיב עוד אחד ובמראה וכן כתב הרמב"ם בפ"ה מהלכות כלי המקדש אבל בגמ' דידן בפ"ק דיומא ובסוף פרק הזרוע לא גרסינן ובמראה וכן כאן בכל הספרים ליתא ואין לשבש גרסת ת"כ משום דמראה כלול בכלל נוי דהא ליתא כי נוי ומראה שני ענינים הם כמו יפה תואר ויפה מראה: אחרים אומרים מנין כו'. בת"כ ליתא האי אחרים אומרים:
<h2>דף ט.</h2>
<b>אלא מעתה דכתיב והיה כי יאשם לאחת מאלה כו'.</b> הוא הדין דהוה מצי למיפרך ואימא מתחייב באחת מהן ואע"פ שאין מתחייב בכולן כדפריך לעיל על רבי יוסי אלא עדיפא מיניה פריך:
<h2>דף ט:</h2>
<b>משיח נמי הא שוה בשאר מצות דשנה.</b> פרש"י דכי הורה עם הצבור מתכפר עם הצבור כו'. ולי נראה לפרש בענין אחר דהא משיח מביא פר בשאר מצות דשנה כמו בית דין כדתנן לעיל ומשיח ובית דין מביאין פר כו':
<b>ורבי עקיבא מי פטר ליה מפר</b> פרש"י דילמא כי קאמר ר"ע משיח פטור מכולם כו'. מלת דילמא נראה לי שהוא טעות סופר מפני שלשון מי פטר ליה מפר ותו לא מידי משמע דברור ליה דלא פטר ליה ר"ע מפר דאם לא כן אכתי יש להקשות דילמא ר"ע פטר ליה אפילו מפר. וכי תימא אין הכי נמי מנ"ל דר"ע לא פטר ליה אפילו מפר י"ל מפני דמסתמא לא בא המעוט של זה קרבן אהרן למעט אלא מאי דכתיב בההיא פרשה דהיינו קרבן עולה ויורד ולא מאי דלא כתיב כלל בההיא פרשה דהיינו קרבן פר:
<b>השתא י"ל עבר ממשיחותו ואח"כ חטא מביא פר כו'.</b> פירש"י השתא י"ל עבר ממשיחותו ואח"כ חטא מביא פר חטא ואח"כ עבר ממשיחותו מיבעיא כו' ל"א צריכא למימר דחטא ואח"כ עבר ממשיחותו דמביא פר הא כיון דתנא ליה כו'. רבים מן המעיינים השתבשו שבוש גדול בהבנת דבריו אלה מהו ההפרש שיש בין אלו שתי לשונות ומוסיפין וגורעין בנוסחת לשון הגמרא ולי נראה שאין שום הפרש בין אלו שתי לשונות בענין נוסחת לשון הגמרא אלא תרוייהו גרסי השתא י"ל עבר ממשיחותו כו' בלי תוספת וגרעון אות אחת וההפרש שיש ביניהם הוא זה. הלשון הראשון מרגיש הרגש במקשן והוא כי לא מצינו בכל הגמ' קושיא של כ"ש בלשון השתא י"ל אלא בלי י"ל ולכן אינו רוצה לפרש שהמקשן מקשה מכח כ"ש דא"כ הוה ליה למימר השתא עבר ממשיחותו כו' בלי י"ל כמנהגו בכל המקומות שמקשה מכח כל שכן אלא הכי מקשה השתא י"ל עבר ממשיחותו כו'. כלומר אם זאת החלוקה עבר ממשיחותו ואח"כ חטא מביא פר ודאי יש לאמרה וצריכין אנו ללמדה משום חדוש דיש בה דאע"ג דעבר ממשיחותו ואח"כ חטא דבכה"ג גבי נשיא דינו כהדיוט מ"מ הוא מביא פר כדין משיח אבל זאת החלוקה חטא ואח"כ עבר ממשיחותו מיבעיא ומלת מיבעיא דנקט אין פירושו כ"ש אלא צריכא למימר כי תמיהתו היא בלי שנלמוד מכח כל שכן פשיטא דמביא פר כיון שחטא קודם שעבר ממשיחותו ומאי צריך למימר דין שהוא פשוט מצד עצמו ומשני נשיא איצטריכא ליה כו'. ור"ל אידי דתנא גבי נשיא חטא ואח"כ עבר כו' כמו שפירש בלישנא אחרינא לפי דבתירוץ הם שוים השתי לשונות ואע"ג שלא פרש"י בהדיא בלשון ראשון ואיידי דתנא כו' אין בכך כלום דלאו כי רוכלא הוא והלשון שני מפרש הקושיא השתא י"ל עבר ממשיחותו כו' שהוא מקשה מכח כ"ש והיינו דדייק רש"י באמרו הא כיון דתנא ליה עבר ממשיחותו דמביא פר כ"ש חטא כו' ובלשוו ראשון לא כתב לשון זה ומשום דללשון שני אינו מתיישב לשון י"ל דהוה ליה למימר השתא עבר ממשיחותו כו'. לכן כתב רש"י ולשון ראשון עיקר דקאמר השתא י"ל כלומר כיון דקאמר השתא י"ל ולא אמר השתא עבר ממשיחותו כו' כמנהגו בכל המקומות שמקשה מכח כל שכן משמע שאינו מקשה מכח כ"ש ולפום ריהטא היה נ"ל לומר להפך דבקושיא הם שוים השתי לשונות ואין הפרש ביניהם אלא בתירוץ ולפי שלא ישר בעיני לא כתבתי ובלשון הזה כהוייתו אשכחן נמי במסכת מעילה ריש פרק קדשי מזבח שמקשה השתא יש לומר דקתני אחד קדשי מזבח ואחד קדשי בדק הבית דהאי קדושת הגוף והאי קדושת דמים אפילו הכי קתני מצטרפין זה עם זה קדשי מזבח עם קדשי מזבח מיבעיא. ומקשין שם התוספות וז"ל וא"ת ומאי קא מתמה וכי אין דרך משניות בהרבה מקומות ששונה בהן בזה הענין בלא זו אף זו י"ל דפריך משום דרישא בכלל סיפא היא דאחד קדשי מזבח ואחד קדשי בדק הבית משמע בכל ענין בין קדשי מזבח עם קדשי בדק הבית בין קדשי מזבח עם קדשי מזבח בין קדשי בדק הבית עם קדשי בדק הבית ואם כן אין זה שיטה דלא זו אף זו שאם היה רוצה לשנות בלא זו אף זו הוה ליה למתני בסיפא קדשי מזבח מצטרפין עם קדשי בדק הבית עכ"ל ובהכרח צריך אתה לומר דמה שתירצו דפריך משום דרישא בכלל סיפא היא ר"ל דרישא בכלל סיפא לגמרי היא כלומר לא בלבד דאתיא רישא מק"ו מסיפא אלא מדברי הסיפא נשמע בביאור גם הרישא וכן כתבו התוס' בהדיא מלת לגמרי בפרק ב' דיומא ובסמוך אעתיק לשונם וכיוצא בזה ממש מקשין ומתרצין התוספות ור"ן בנדרים ריש פרק נערה מאורסה שמקשה השתא י"ל הפר זה בלא זה ולא כלום כו' ע"ש. ואני תמיה עליהם למה לא הרגישו בקושיא זו קודם זה בנדרים סוף פ' ארבעה נדרים גבי אלא אי אמרת אידי ואידי קדושת דמים כו'. וגם אין תירוץ זה מספיק שהרי כאן בשמעתין פריך נמי הכא השתא י"ל כו' וכן בפרק שור שנגח ד' וה' גבי רב זביד דייק מסיפא כו' וכהנה רבות בגמרא אע"ג דרישא לאו בכלל סיפא לגמרי כי לא מייתי לה אלא מכח כ"ש א"כ אי אפשר לתרץ כן. ולדידי הקושיא מעיקרא ליתא מפני שאע"פ שדרך המשניות לשנות בלא זו אף זו וכן בזו ואין צריך לומר זו מ"מ פריך בהרבה מקומות לשתוק מרישא דהא מסיפא ידעינן לה מק"ו וכן פריך להפך אף שהיה יכול לתרץ לא זו אף זו או זו ואין צריך לומר זו קתני הואיל ויודע טעם מפורש ועדיף טפי וכן כתבו התוספות בהדיא ביומא פרק ב' וז"ל השתא שתים מוציא אחת מיבעיא אע"ג דבכמה דוכתי קתני לא זו אף זו מ"מ היכא דאיכא שינויא אחרינא קאמר ליה ועוד דהיכא דהוי זה בכלל זה לגמרי לא הוה ליה למתני' כו' עכ"ל. ולפי מה שכתבו התוספות ריש פרק האיש מקדש וז"ל השתא קל וחומר ומה אם זבין שטומאתן וטהרתן בכל אדם פטר בהם לפני הדבור נגעים שאין טומאתן וטהרתן אלא בכהן אינו דין שיפטור בהם לפני הדבור לא אם אמרת כו':
<h2>דף י.</h2>
<b>תלמוד לומר אדם כי יהיה מן הדבור ואילך.</b> וא"ת השתא דיליף דנגעים שקודם הדבור אינן מטמאין מאי איצטריך ספרא למעט זבים שקודם הדבור מדכתיב כי יהיה זב וכדפרש"י והלא ק"ו הוא ומה אם נגעים שמטמאין באונס פטר בהם לפני הדבור זבים שאינן מטמאין באונס אינו דין שיפטר בהם לפני הדבור כבר הקשו כך בספרא ותירצו לא אם אמרת בנגעים שאין טומאתן וטהרתן אלא בכהן תאמר בזבין שטומאתן וטהרתן בכל אדם הואיל וטומאתן וטהרתן בכל אדם לא יפטר בהם לפני הדבור תלמוד לומר כי יהיה זב מן הדבור ואילך כו':
<b>וישב בבית החפשית</b> פרש"י דנעשה חפשי מן המלכות דכהדיוט דמי ואינו מביא שעיר ולא כרבי יוסי כו'. נראה מדבריו הא דקאמר רב אבדימי פרט לנשיא שנצטרע ר"ל דאידחי ליה מנשיאותיה לגמרי אפילו לענין קרבן עולה ויורד וחייב בקרבן עולה ויורד כהדיוט. וקשה לי מנא ליה לרש"י הא דילמא לא קאמר רב אבדימי אלא לענין קרבן דכתיב אצל אשר נשיא יחטא דהיינו שעיר אבל לענין קרבן עולה ויורד תלי רחמנא במי שבא לידי עניות ועשירות יכול להיות דסבירא ליה כרבי יוסי שהוא פטור דהא דינא בטעמא קאמר:
<b>וכל כך יש בידך ואתה יורד לספינה</b> פרש"י כל כך חכמה יש בידך ואתה יורד בספינה לסחורה בשביל מזונותיך כלומר ואתה יורד לספינה לצורך מזונות. ולא נהירא לי דאטו דכל מאן דחכים טובא עשיר הוא ועוד דאפילו עשירים נמי נחתי לספינה לארווחי אלא הכי מסתברא לי לפרושה כל כך יש בידך כ"כ היית יודע במוצאות הים וקורותיו ואתה יורד לספינה אמר ליה ועד שאתה מתמה עלי על שלא הועילה לי חכמתי ליזהר שלא לירד לים תמה על שני תלמידים שיש לך ביבשה שיודעין לשער כל טיפין שבים מרוב חכמתם ופלפולם ואין להם לחם לאכול ובגד ללבוש ואין חכמתם מועלת להם ליטול עצה לעצמן להרויח אפילו כדי מזונות עכ"ל הרמ"ה ז"ל. ולי נראה דבחנם תפס על רש"י כי מה שהרמ"ה בעצמו פירש על מאמר תמה על שני תלמידים שיש לך ביבשה כו' הוא הפירוש עצמו שפירש רש"י על כ"כ יש בידך ואתה יורד לספינה כו' למי שמתבונן בו היטב והכי קאמר כל כך חכמה יש בידך ולא תועיל לך חכמתך המרובה להרויח על היבשה אפילו כדי מזונות כלומר לא להעשיר רק מזונות כדי חיותך עד שאתה צריך לירד לספינה שהוא סכנה עצומה כדי להרויח מזונות כדי חיותך בלבד והשיב לו רבי יהושע עד שאתה תמה עלי שלא תועיל לי חכמתי המרובה להרויח על היבשה אפילו כדי מזונות כדי חיותי תמה על שני תלמידים שיש לך ביבשה כו' שהם חכמים יותר ממני ואין חכמתם מועלת להם להרויח על היבשה אפילו כדי מזונות כדי חיותם בלבד ולהכי נקט רש"י בכל דבריו מזונות דמשמע כדי צרכו בלבד לא להעשיר ותו לא קשה אטו כל מאן דחכים טובא עשיר הוא. והשתא אתי שפיר הא דקאמר עד שאתה תמה עלי תמה על שני תלמידי' כו' דמשמע שאותה תמיה עצמה שתמה עליו יש לו לתמוה על השני תלמידי' שיש לך ביבשה כו' לאפוקי לפי פירוש הרמ"ה ז"ל שהתמיה של רבן גמליאל על רבי יהושע לא היתה מצד שהוא חכם כל כך אלא מצד שהוא יודע במוצאות הים וקורותיו כלומר שיש סכנה גדולה כזו אם כן למה יכניס עצמו לסכנה גדולה כזו כדי להרויח מזונותיו קשה מאי השיב לו רבי יהושע עד שאתה תמה עלי תמה על שני תלמידים שיש לך ביבשה כו' הלא הביא ראיה לסתור כי התלמידים נשארו ביבשה ולא הכניסו עצמן לסכנה לירד לספינה בשביל מזונותיהן א"כ מה יש לו לתמוה עליהן אי על שאין חכמתם מועלת להם ליטול עצה לעצמן להרויח אפילו כדי מזונות הלא לא הוה תמיה זו על רבי יהושע לכן נ"ל$ פרש"י עקר:
<b>נתן דעתו להושיבן בראש</b> פירש"י נתן רבן גמליאל דעתו עליהן להושיבן בראש כדי שיהיו מתפרנסין מאותה שררה שנתן להם ולא נהירא לי דהא לשון להושיבן בראש בישיבה משמע כדאמרינן בכתובות חנינא בן חמא ישב בראש בישיבה ובישיבה מאי פרנסה איכא אלא מסתברא דכי יהב עיניה עלוייהו משום דשבחינהו רבי יהושע כולי האי אמר ראויין אלו להושיבן בראש ולמנותן פרנסים על הצבור עכ"ל הרמ"ה ז"ל וקשה בעיני מאחר שהוא בעצמו כתב דלשון להושיבן בראש בישיבה משמע א"כ מאי דוחקיה שהוציא הלשון ממשמעותו ופירש להושיבן בראש היינו למנותן פרנסים על הצבור למה לא פירש להושיבן בראש היינו בישיבה דכי יהיב עיניה עלייהו משום דשבחינהו רבי יהושע כולי האי אמר ראויין הללו למנותן בראש הישיבה ולא נתכוון כלל להמציא להם פרנסה. ונראה לי דגם אם היתה כוונת רש"י לפרש להושיבן בראש בישיבה כדי שיהיו מתפרנסין מאותה שררה לא יקשה עליו קושית הרמ"ה ז"ל ובישיבה מאי פרנסה איכא דודאי איכא פרנסה בישיבה כדאיתא בסוף פרק הזרוע ההוא שקא דדינרי דאתא לבי מדרשא קדים רבי אמי וזכה בהן והיכי עביד הכי והא כתיב ונתן ולא שיטול מעצמו ר"א נמי לעניים זכה בהן ואיבעית אימא אדם חשוב שאני דתניא והכהן הגדול מאחיו שיהא גדול מאחיו בנוי ובחכמה ובעושר אחרים אומרים מנין שאם אין לו שאחיו הכהנים מגדלין אותו ת"ל והכהן הגדול מאחיו גדלוהו משל אחיו ופרש"י שקא דדינרי זהב ששלחו ממקום אחר לבני הישיבה אדם חשוב שאני כגון ממונה ראש ישיבה כו' שמע מינה בהדיא שהצבור מחוייבים להעשיר לראש הישיבה ומכאן יש סמך לראשי ישיבות שנוטלין הספקה מן הצבור ויש להם סמך גם כן מהא דאמרינן בפרק הניזקין והא ההוא שיפורא דהוה מעיקרא בי רב יהודה כו' ופרש"י בשם רב שרירא גאון ז"ל שיפורא שופר של נדבה שהיו נותנין לתוכו נדבה השלוחה לבני הישיבה ועוד ראיה מבוארת מהא דאמרינן בפרק אלו נאמרין רבי אבהו אימנו רבנן עליה למנייה בראש כיון דחזיא לרבי אבא דתפסי ליה בעלי חובין אמר להו איכא רבה ופרש"י אמר להו איכא רבה רבי אבא חכם גדול וראוי לישב בראש יותר ממנו כדי שיושיבוהו בראש ונותנין לו מנות ומעשרין אותו כדי שיהא חשוב וישמעו דבריו כדתניא והכהן הגדול מאחיו גדלוהו משל אחיו ועוד ראיה מבוארת מהא דאמרינן בפרק שני דייני גזירות גוזרי גזירות בירושלים נוטלין שכרם תשעים ותשע מנה מתרומת הלשכה ואם לא ספקו מוסיפין להם אע"פ שלא רצו ליטול. והארכתי לפי שראיתי להרמב"ם ז"ל שקרא תגר על הרבנים ראשי ישיבות שנוטלין הספקה מהצבור:
<h2>דף י:</h2>
<b>אשרי הדור שהנשיא שלו כו'.</b> תימה לפי זה ג"ש דאשר נשיא יחטא אם הכהן המשיח יחטא מה להלן לכשיחטא אף כאן לכשיחטא דמייתי לעיל למה לי דהא אשר כמו אשרי א"כ גזירה מהיכא תיתי ושמא י"ל דבתר דילפינן מג"ש דלאו גזירה היא פי' רבי יוחנן אשר כמו אשרי מדשני קרא בדבוריה:
<b>אשרי הדור שהנשיא שלו כו'.</b> וא"ת למה תלה האושר בדור ולא בנשיא עצמו שהרי דור לא כתיבא ולא רמיזא בקרא וי"ל לפי שאין שייך לתלות האושר בנשיא עצמו לומר אשרי הנשיא שהוא מביא קרבן על שגגתו משום דכתיב גם בלא דעת נפש לא טוב ולכן אין האושר מצד עצמו אלא מצד מה שימשוך לדור המנהגים ממנו שילמדו ק"ו ממנו להרגיש על החטא לשוב בתשובה ועוד י"ל כיון דכתיב גבי כהן משיח לאשמת העם ודרשו רז"ל כשכהן גדול חוטא אשמת העם הוא זה שהן תלויין בו לכפר עליהם ולהתפלל בעדם ונעשה מקולקל. לכן נקט כאן אשרי הדור כו' שהוא להפך מלאשמת העם כן נ"ל:
<b>דרש רב נחמן בר רב חסדא איידי דדריש אשר נשיא יחטא.</b> לשון אשרי נקט נמי האי דרשא דרב נחמן דדרש אשר יש צדיקים לשון אשרי צדיקים כו':
<b>אשרי צדיקים שמגיע אליהם כו'.</b> כתב רש"י ז"ל בפירושו לקהלת שאינו מיושב לפי שיטה זו מה שסיים הפסוק שגם זה הבל כלומר שלא יצדק לפרש אשר כמו אשרי כיון שמקנתר לבסוף על דרך זה ואמר שגם זה הבל:
<b>אמר להו אוקימתון מסכתא פלן כו'.</b> משום דאמרינן לקמן אמר להו רב משרשיא לבריה כי בעיתו מיעל ואגמרי קמי רבייכו גרסו מתנית' ועלו לקמי רבייכו לכן אמר להו רבא אוקימתון מסכתא פלן כו' כן נ"ל:
<b>פסח מי לא קאכיל.</b> וא"ת דהכא משמע דאכילה גסה שמה אכילה מדקאמר פסח מי לא קאכיל משמע דיצא ידי חובת פסח רק שלא עשה המצוה מן המובחר והרי בפרק בתרא דיומא ובפרק החולץ ובפרק הגוזל עצים אמרינן בהדיא דאכילה גסה לא שמה אכילה ולכן האוכל אכילה גסה ביום הכפורים פטור כבר תירצו התוספות דהכא לא מיירי באוכל אכילה גסה ממש אלא כלומר שאין אוכלו לשם פסח אלא כדי להיות שבע תדע דלא קאמר אכילה גסה אלא לשם אכילה גסה. ולי נראה אי משום הא לא איריא משום די"ל דנקט לשם אכילה גסה איידי דנקט אחד אכלו לשם מצוה ומיהו מפרש"י דהכא נראה ג"כ כמו שפירשו התוספות ועוד תירצו התוספות בשם ר"ת דתרי גווני אכילה גסה הוו והתם מיירי שהוא כל כך שבע עד שהוא קץ באוכל ומה שהוא אוכל אינו נהנה ממנו כלל ובההוא אמרינן דאכילה גסה לאו שמה אכילה והכא מיירי שהוא שבע הרבה אבל אינו קץ באוכל ותירצו עוד דה"ק נהי דלא יצא ידי חובת פסח רשע קרית ליה מה היה יכול לעשות אם הוא כבר שבע אין לו למנוע מלאכול ואין ראוי לקרותו רשע אם אכלו ע"כ. ואני אומר דלשון נהי דלא קא עביד מצוה מן המובחר פסח מי לא קאכיל לא משמע כן אלא כמו שכתבתי שיצא ידי חובת פסח וזה נ"ל ברור:
<b>אנן קאמרינן חדא דרך כו'.</b> מדלא קאמר אמר ליה רבי יוחנן אנן קאמרינן חדא דרך כו' וגם מדקאמר אלא משל ללוט כו' ולא ישר בעיניו מה שאמר רבי יוחנן משל לשני בני אדם שצלו פסחיהם כו' צריך לומר דלא פריך הגמרא קושיא זו אנן קאמרינן כו' על ריש לקיש בלבד אלא גם על רבי יוחנן דכיון שזה אכילה גסה לא אכל מאותו פסח עצמו שאכל זה שאכלו לשום מצוה הרי הכא שני דרכים כן נ"ל:
<b>הן שנתכוונו לשם מצוה.</b> פי' סבורות היו שכל העולם נחרב כמו בדור המבול כדאיתא בב"ר לכן אמרו ונחיה מאבינו זרע כדי שלא יהא העולם תהו:
<b>הוא שנתכוון לשם עבירה ופושעים יכשלו בם.</b> במס' נזיר פרק מי שאמר מייתי כל הסוגיא דהכא וכתבו שם התוספות היינו כמאן דאמר ביבמות ע"א אסור בבתו ואפילו למאן דאמר מותר כבר פירשו עצמן מעריות מדור המבול ואילך שהרי אם לא פירשו לא היו צריכין להשקות יין ללוט:
<b>נאמר וישא לוט את עיניו וכו'.</b> הכי גרסינן נאמר וישא לוט ותשא אשת אדוניו את עיניה את עיניו ויאמר שמשון אל אביו אותה קח לי כי היא ישרה בעיני וירא וירא אותה שכם בן חמור:
<b>והא מינס אניס.</b> שהרי השקוהו יין ובהאי עובדא לא הוה כוונתו לעבירה כלל ואמאי קרית ליה פושע:
<b>למה נקוד על וי"ו שבקומה לומר לך דהרי הוא כמאן דליתא דבקומה ידע</b> כך כתבו התוספות בנזיר פרק מי שאמר. וקשה בעיני אם הנקוד בא לעקור תיבת ובקומה כמאן דליתיה אם כן הוה ליה לנקוד על כל תיבת ובקומה ולא על הוי"ו בלבד שהרי תניא רשב"א אומר כל מקום שהכתב רבה על הנקודה אתה דורש הכתב א"כ אף אם הוי"ו שבאמצע תיבת ובקומה נקוד מה בכך סוף סוף עדיין נשאר ובקמה ומן פרש"י בחומש משמע שנקוד כל התיבה ובקומה אך בב"ר אמרו ג"כ למה נקוד על וי"ו שבקומה של בכירה וכן הוא בספרי תורה שלנו וצ"ע:
<b>ומדינים כבריח ארמון כו'.</b> במסכת נזיר פרש"י וז"ל ומדינים כבריח ארמון בשביל שהטיל מריבה בינו ובין אברהם כדכתיב אל נא תהי מריבה גרם לו שנפרדו זה מזה ועל ידי כן נכשל בבנותיו ונעשו זה כנגד זה כבריחים שנועלין לארמון שאין החיצונים יכולין להכנס בתוכו כן נעשו עמונים ומואבים שאינן מותרים לבא בקהל ישראל כדכתיב לא יבא עמוני ומואבי. לתאוה יבקש נפרד לדבר עבירה יבקש מי שנפרד ואי זה זה לוט שנפרד מעל אברהם כדכתיב ויפרדו איש מעל אחיו וסמך ליה ויסע לוט מקדם שהוא נפרד תחלה ובכל תושיה יתגלע ובתושיה לא נאמר כן אלא ובכל תושיה לומר לך שנתגלע קלונו בשתי תורות דתורה נקראת תושיה דכתיב הפליא עצה הגדיל תושיה תורה שבכתב ותורה שבעל פה בתורה שבכתב בבתי כנסיות כדכתיב לא יבא עמוני ומואבי בתורה שבעל פה בבתי מדרשות כדתנן עמוני ומואבי כו' ויצאו ממנה מלכים ונביאים מלכים מדוד ונביאים מישעיהו כדאמר מר אמוץ ואמציה אחים היו וגמירי כל מקום שהזכיר הכתוב נביא ושם אביו בנביאים בידוע שהוא נביא בן נביא. עד כאן לשון רש"י זכרונו לברכה:
<b>גדולה עבירה לשמה כו'.</b> תימה מאי לשמה שייך גבי עבירה אדרבה לא טוב הדבר כשעושה עבירה לשמה בשלמא גבי מצוה שייך שפיר לשון לשמה. והנה רש"י ז"ל הרגיש בקושי הלשון ופירש גדולה עבירה לשמה כלומר לשם מצוה ע"כ. עם היות שפירש יפה המכוון אבל קשה להולמו על הלשון דמצוה מאן דכר שמה ושמא י"ל כי דרך כינוי מדבר ולא רצה לדבר כלפי מעלה גדולה עבירה לשמו:
<b>תבורך מנשים יעל כו'.</b> במסכת נזיר פרש"י דכתיב תבורך מנשים יעל כו' כלומר כאותן נשים שמצינו בהן שעשו מצותן שלא לשמה ובכולן נאמר בהן אהל תבורך על שעשתה עבירה לשמה כדי להתיש כחו של אותו רשע כדי שתהא יכולה להרגו שרה רחל ולאה שאמרו לבעליהן לבא אל שפחתן לא לשם מצוה נתכוונו אלא משום שמתקנאות זו בזו כו' מתוך שלא לשמה בא לשמה אלמא דמצוה שלא לשמה חשיבא טובא דלידי מצוה היא מביאה ואת אמרת עבירה לשמה גדולה הימנה אלא אימא גדולה עבירה לשמה כמצוה שלא לשמה שהיא חשיבא ששתיהן שוות עכ"ל. וקשה לי על מה שפי' שרה רחל ולאה שאמרו לבעליהן לבא אל שפחתן לא לשם מצוה נתכוונו אלא משום שמתקנאות זו בזו כו' היאך הפריז על מדותיו ליחס גנות זה לאמהות שהרי בב"ר אמרו כתיב אל יקנא לבך בחטאים כי אם ביראת השם ואת אמרת ותקנא רחל באחותה אלא שקנאה במעשיה הטובים ואמרה אילולי שהיתה צדקת ממני לא זכתה לבנים ורש"י עצמו הביאו בפירושו על החומש. ועוד היאך שייך לומר גבי שרה שמתקנאות זו בזו וגם מפשט ההלכה משמע דמה שנבעלו האמהות עצמן לבעליהן קחשיב לה שלא לשמה. לכן נראה לפרש גדולה עבירה לשמה ממצוה שלא לשמה פי' מאמהות אע"ג שהיו מתכוונות להבנות מבעליהן חשיב להו שלא לשמה לפי שלאה כשילדה את ראובן אמרה כי עתה יאהבני אישי וכשילדה שמעון אמרה כי שמע ה' כי שנואה אנכי וכשילדה לוי אמר הפעם ילוה אישי אלי הרי נתכוונה להביא לה אהבה ולהסיר השנאה מבעלה וכן רחל כשילדה יוסף אמרה אסף אלהים את חרפתי ולא נקרא מצוה לשמה אלא דוקא כשלא ישתף עמה שום כוונה מכוונות העולם בשום פנים אלא שיעשה אותה מאהבת המקום כמו שכתב בהדיא הרמב"ם בפירוש המשניות בסוף מכות. וזה יותר נכון בעיני ממה שפירשו התוספות בפרק מצות חליצה ובסוף פרק בן סורר ומורה דחשיב להו שלא לשמה לפי שהיו נהנות מן הביאה ולא הוה לשמה כל כך כו'. וקשה לי דהא לא אפשר בלאו הכי שלא יהו נהנות מן הביאה וא"כ לפי פירושם לא אשכחן מצוה לשמה בשום בעילת מצוה ומה שפרש"י כאן מדקאמר גדולה עבירה לשמה ממצוה שלא לשמה מכלל דמצוה שלא לשמה גריעותא היא כו' אינו מדוקדק לפי שיש לדחות ולומר מנא ליה דגריעותא היא דילמא מעליותא היא רק שעבירה לשמה היא מעליותא יותר הימנה:
<b>שמתוך שלא לשמה בא לשמה.</b> וא"ת והא אמרינן בפ"ק דתענית כל העוסק בתורה שלא לשמה נעשית לו סם המות ובשלהי פרק היה קורא במסכת ברכות אמרינן כל העוסק בתורה שלא לשמה נוח לו שלא נברא. כבר תרצו התוס' בכמה דוכתי דתרי גווני שלא לשמה הן והאי דהכא מיירי כגון שהוא עוסק מיראת היסורין או מאהבת קבול שכר שאינו מתכוון להשלים רצון יוצרו שצוהו על כך אלא להנאתו כדקאמר בסמוך לעולם יעסוק אדם בתורה כו' שבשכר מ"ב קרבנות שהקריב בלק זכה ויצאה ממנו רות גם הוא נתכוון להנאתו שהעלה קרבן לשם להשלים בשכרו חפציו לקלל ישראל ולא לשם שמים וכל כיוצא בזה כגון שהוא לומד על מנת לקנות שם שיכבדוהו אבל ההיא שלא לשמה דתענית ומסכת ברכות אינו עוסק בתורה כדי לקיים לא מאהבת קבול שכר ולא מיראת היסורין אלא להוסיף על חטאתו פשע שעתה שגגות נעשו לו זדונות שאע"פ שידע שעובר לא מנע מכל תאות לבו כדמפרש התם תכלית חכמה תשובה ומעשים טובים שלא יהא אדם קורא ושונה ומשמש ת"ח ובועט באביו ובאמו וברבו או במי שגדול הימנו כו' וכל כיוצא בזה כגון שהוא לומד על מנת להתיהר ולקנתר חביריו ולקפחם בהלכות ואינו לומד לעשות:
<b>אמר רבי יוחנן שבע בעילות בעל אותו רשע באותה שעה כו'</b> כתב הרד"ק בפירושו שהוא דרש רחוק ומה שדרשו רז"ל בויקרא רבה ותכסהו בשמיכה אמר ריש לקיש חזרנו על כל המקרא ולא מצאנו כלי ששמו שמיכה אלא מהו שמיכה שמי הוא כאן שמעיד על יעל שלא נעשה בה עבירה מכחיש זה הדרש עכ"ל. ואני אומר אחר המחילה שרי ליה מריה שריחק באמת הבנין דברי רבי יוחנן דרב גובריה ופשט הפסוק מסייעו ונראה דאפילו ריש לקיש מודה לרבי יוחנן ומה שדרש בשמיכה שמי הוא כאן כו' היינו שמעיד על כוונתה שהיתה לשם שמים כדי להתיש כחו ותהי' יכולה להרגו אבל לא שבא לומר שלא בא עליה כלל:
<b>והא קא מתהניא מעבירה.</b> ליכא למימר דפריך אמאי לא מסרה עצמה למיתה שהרי קרקע עולם היא כדאמרינן שלהי פרק בן סורר ומורה גבי אסתר ועוד דנראין הדברים שלא היתה אנוסה שהרי בורח היה ולא היה רשאי לאנסה ואדרבה היה צריך שתטמנהו מן הרודפים והיא שדלתו בדברים עד שבא עליה כדי להתיש כחו להציל ישראל אלא הכי פריך אמאי משבחה הכתוב כל כך דכתיב מנשים באהל תבורך וגו' פירוש יותר מאמהות אע"ג שהיו מתכוונות להבנות מבעליהן מ"מ חשיב לה שלא לשמה לפי שהיו נהנות מן הביאה ומשום הכי פריך והא יעל נמי מתהניא מביאה ומשני דודאי לא היתה נהנית משום דטובתן של רשעים כו'. כך כתבו התוספות בפרק מצות חליצה ובפרק בן סורר ומורה ובפרק קמא דכתובות:
<b>אפילו טובתן של רשעים רעה היא אצל צדיקים.</b> בפרק מצות חליצה מפרש מאי רעה איכא הכא דקא שדי בה זוהמא דאמר ר' יוחנן בשעה שבא נחש על חוה הטיל בה זוהמא ישראל שעמדו על הר סיני פסקה זוהמתן ע"א שלא עמדו על הר סיני לא פסקה זוהמתן:
<b>שמתוך שלא לשמה בא לשמה. שבשכר וקדמתה כו'.</b> טעות דלוג סופר יש כאן וצריך להגיה שבשכר ארבעים ושנים קרבנות שהקריב בלק הרשע זכה ויצתה ממנו רות דא"ר יוסי ב"ר חנינא רות בת בנו של עגלון בן בנו של בלק מלך מואב היתה א"ר חייא בר אבא א"ר יוחנן מנין שאין הקב"ה מקפח אפי' שכר שיחה נאה מהכא דאלו בכירה דקריתיה מואב א"ל רחמנא למשה אל תצר את מואב ואל תתגר בם מלחמה מלחמה הוא דלא הא צעורי צערינהו ואלו צעירה דקריתי' בן עמי א"ל אל תצורם ואל תתגר בם אפילו צעורי לא צערינהו כלל א"ר חייא בר אבין א"ר יהושע בן קרחה לעולם יקדים אדם לדבר מצוה שבשכר לילה אחת שקדמתה בכירה לצעירה זכתה וקדמתה. כך הוא בנזיר פרק מי שאמר ופרק שור שנגח ד' וה':
<b>בת בנו של עגלון.</b> לאו דוקא נקט בת בנו אלא כלומר דמזרעו היתה כמו בן בנו של נמרוד הרשע שהרי אמרינן בפרק החולץ מפני מה גרים מעונים בזמן הזה מפני ששהו עצמן לבא תחת כנפי השכינה מאי קרא ישלם ה' פעלך ותהי משכרתך שלמה מעם ה' אלהי ישראל אשר באת לחסות תחת כנפיו כלומר שמהרת לבוא ולא אחרת משמע שהיתה רות קטנה כשנתגיירה ובקרא נמי קרי לה נערה וכשתחשוב שנותיו של אהוד שהרג עגלון עד סוף ימיו של אבצן דהיינו בועז תמצא יותר ממאתים שנה ולעת זקנתו נשאה דכתיב לבלתי לכת אחרי הבחורים ואם איתא דהיתה בת בנו של עגלון אם כן היתה זקנה ביותר כשנתגיירה ואיך אמר שמהרה לבא להתגייר ואיך קראה הכתוב נערה. כך כתבו התוספות בנזיר פרק מי שאמר וביבמות פרק החולץ: זקר.
<h2>דף יא.</h2>
<b>ונתמנה והשלימו ואח"כ נודע לו</b> מוכרח לומר ואח"כ נודע לו אפילו לרבנן דאזלי בתר חטאה משום דאלו נודע לו קודם שנתמנה לא איצטריך מעם הארץ למעוטי דמהיכא תיתי דנצרף:
<b>אכל חלב והפריש קרבן כו'.</b> וא"ת דהא שמעינן ליה לרבי יוחנן בפ"ק דקידושין גבי בהמה של שני שותפין דס"ל דדחוי מעיקרא הוי דיחוי אם כן למה אמר אכל חלב והפריש קרבן דכי האי גוונא נראה ונדחה הוי והוה מצי לאשמועינן רבותא טפי דאפילו המיר הדת והפריש קרבן דהוי דיחוי ואע"ג דדיחוי מעיקרא הוא ורבותא הוא טפי בדיחוי מעיקרא כדמוכח בפרק לולב הגזול דאפילו מאן דאית ליה דיחוי מעיקרא לא הוי דיחוי מודה בנראה ונדחה דהוי דיחוי. כבר תירצו התוספות בפרק נגמר הדין דהא דנקט אכל חלב והפריש קרבן אורחא דמילתא נקט דאין דרך מומר להפריש קרבן ועוד כיון דא"ר יוחנן כי האי גוונא אכל חלב והפריש קרבן ונשתטה וחזר ונשתפה הואיל ונדחה ידחה וגבי נשתטה אי אפשר לומר אלא שהפריש קודם שנשתטה דאי משנשתטה שוטה שהפריש קרבן אין הקדשו הקדש נקט הכא נמי כה"ג ובפרק בתרא דכריתות כתבתי עוד תירוץ אחר עיין שם:
<b>הואיל ונדחה ידחה.</b> נראה לי דרבי יוחנן אזיל לטעמיה דאמר בפ"ק דזבחים ובפ"ק דקידושין ובפרק כיצד מערימין גבי בהמה של שני שותפין כו' בעלי חיים נדחין והוא הדין אם נדחו הבעלים וחזרו ונראו ס"ל הואיל ונדחה ידחה אבל לרב דפליג עליה דרבי יוחנן ביומא פרק שני שעירי וסבר בעלי חיים אינן נדחין ויליף ליה מבעל מום עובר אע"ג דלא חזי השתא כי הדר מחזי שפיר דמי הכא נמי לא שנא וכיון דמומר זה חזר בו יביא קרבן וכיון שכן קשה לי כיון דרבא גופיה אמר שם דמתניתין דייקא כרב דקתני אם של שם מת זה שעלה עליו הגורל לשם יתקיים תחתיו ואידך כדקאי קאי וברייתא דייקא כרבי יוחנן כו' בודאי סבר רבא לענין הלכה כוותיה דרב ואע"ג דמתניתין ריש פרק מי שהיה טמא דייקא כרבי יוחנן מ"מ י"ל דההיא כר"י דיחידאה הוא ותדע דבפ' קדשי קדשים אמרינן דר"ש ברבי ורבי ישמעאל בר רבי יוסי ס"ל כרב ועוד דבפרק התערובות אמרינן דסתם מתניתין דקינין כרב דאמר בעלי חיים אינן נדחין. ובהא מתורץ מה שמקשין התוספות בפרק שני שעירי למה אמר רבא ברייתא דייקא כרבי יוחנן הא איכא נמי מתניתין דריש פרק מי שהיה טמא דייקא כותיה לפי שהיה קים ליה לרבא דההיא כר"י דיחידאה הוא ולכן לא חש לה ואם כן היאך רצה הכא למפשט ליה לרבא מהא דאמר עולא א"ר יוחנן אכל חלב כו'. שוב מצאתי בפרק התערובות אמר רבא השתא דאמרי רבנן לא נקריב אי אקריב לא מרציי כו' משמע דרבא פסק כר"י ב"ח נדחין ודוחק לומר דאליבא דמאן דאמר ב"ח נדחין אמרה וליה לא סבירא ליה ותו לא מידי:
<b>מומר לאו בר אתויי קרבן הוא כו'.</b> וא"ת הכא משמע אם אידחי גברא גרע מאידחי קרבן ובפ"ק דזבחים משמע איפכא גבי בעי רבי ירמיה אכל חלב והפריש קרבן והורו ב"ד שחלב מותר וחזר בהן מהו מי הוי דיחוי או לא הוי דיחוי ומשני התם גברא אידחי קרבן לא אידחי הכא קרבן נמי אידחי ופרש"י התם גבי מומר גברא אידחי מקרבן כדילפינן מעם הארץ פרט למומר קרבן לא אידחי תורת חטאת זאת לא נדחה מישראל מן הכשרים אבל הכא תורת קרבן זה נדחית מן הכל. כבר תירצו שם התוספות דלא דמי דהתם לא אידחי קרבן מן החלב שאכל דעדיין הוא חייב קרבן ור"ת פי' שם איפכא דגבי הורו ב"ד לא הוי דיחוי דגברא אידחי שאינו יודע אם פטור אם לאו קרבן לא אידחי דאי לא דהתירו ב"ד הוה קרב ונמצא שלא היה דיחוי אלא ע"י טעותו אבל הכא גבי מומר אפילו קרבן נמי אידחי דכיון שהוא מומר פטור הוא לכולי עלמא:
<b>מעם הארץ פרט למומר כו'.</b> הך ברייתא מייתי לעיל בריש פרק קמא ושם פירשתי כל מה שיש לדקדק בה:
<b>אלא הכא באוכל נבלה לתיאבון כו'.</b> תימה גדולה דהכא מסיק הסתם גמרא דליתא לאוקימתא דרב המנונא ואלו בפ"ק דחולין פריך הסתם גמרא מן אוקימתא דרב המנונא וגם מתרץ אליביה ש"מ דהלכה כמותו דאם לא כן לא הוה ליה למיפרך מן אוקימתא דחויה וכה"ג כתבו התוספות בהדיא ביבמות פרק האשה שלום וז"ל וליהמנה מדרב המנונא אמר ר"י דהלכתא כרב המנונא מדפריך סתמא דגמרא מרב המנונא כו' וכן כתבו התוספות בע"א בפרק השוכר את הפועל בדבור המתחיל ורבא אמר הא מני ר"מ היא כו' וז"ל מדקא פריך גמרא ממילתיה דחזקיה שמע מינה דהלכה כמותו כו' וכן כתבו בפרק מי שמת ובשאר דוכתי טובא שוב מצאתי שהקשו התוספות כה"ג בריש פ' שמונה שרצים וז"ל אמר אביי כו' ותימה הוא כיון דלא קיימא שינויא דאביי היכי פריך מינה ע"כ. ומיהו מצאתי שכתבו התוספות איפכא דדרך הגמרא להקשות אפילו מדבר שאינה הלכה בפרק האשה שנתארמלה ובפרק השואל ובפרק המקבל וכן כתב הר"ן בפרק אין מעמידין ובשאר דוכתי ויש להתיישב בדבר אבל אכתי קשה טובא היכי פריך מרבא על רב המנונא והלא רב המנונא תלמידו דרב הוה כדאמרינן בסוף פ"ק דסנהדרין ובפרק הגוזל עצים ובפרק חלון ובפרק כיצד מעברין ואפילו לר"ת דלא גרס בסוף פ"ק דסנהדרין אלא אימא רב המנונא מ"מ הא ודאי דרב המנונא גדול מרבא הוה דהא רב המנונא תלמיד חבר דרב חסדא הוה כדאיתא בפרק הדר ורבא היה תלמיד גמור של רב חסדא כדאיתא בפרק המפקיד ובשאר דוכתי טובא. ועוד קשה שהתוס' דוחקין עצמן טובא שם בפ"ק דחולין ליישב הפירכא ופירשו בשם ר"ת דמומר לאכול חלב דנקט רב המנונא היינו מומר לכל התורה כולה חוץ מדם כדאשכחן שכולל כל החטאות בכלל חטאת חלב בפ"ק דמנחות ובפרק היה מביא דאמר בדין שתהא חטאת חלב טעונה נסכים והשתא קאמר דלתנא קמא כשהוא מומר לכל התורה כולה חוץ מדם אינו מביא קרבן על הדם ולרבי שמעון מביא כיון שהוא שב מידיעתו מדם אבל מומר לדבר אחד דברי הכל מביא ועוד יש לומר דדוקא בחלב ודם פליגי לפי שהם שוים שיש כרת בשניהם ועולין לגבוה ונאמרו בלאו אחד כל חלב וכל דם לא תאכלו דלתנא קמא חשיב ליה מומר לאותו דבר כאילו הוא מומר לדם עצמו ואינו מניח בשביל האיסור אלא משום דנפשו קצה בדם לאכלו אבל מומר לאחד משאר איסורין פשיטא דמביא קרבן על הדם ולר"ש אפילו מומר לאכול חלב מביא קרבן על הדם עכ"ל ולמה לא הזכירו כלל מימרא דרבא דכולי עלמא מומר לאכול חלב לא מומר לדם ושכן מסיק הגמרא הכא וזהו דבר תמוה מאד ועוד שגם רש"י מייתי לעיל ר"ש פ"ק האוקימתא דרב המנונא על הך ברייתא דמייתי שם הגמרא מעם הארץ פרט למומר כו' ומה לו להביא אוקימתא דחויה יותר הוה ליה להביא אוקימתא דרבא ועוד דלא איתפרש היכי אמר רבא דכולי עלמא מומר לאכול חלב לא הוי מומר לדם. ומפני כל אלה הקושיות אמרתי בחפצי דלא גרסינן ליה כלל. אכן ראיתי שהרמב"ם ז"ל פסק בפרק ג' מהלכות מעשה הקרבנות ובפרק ג' מהלכות שגגות כתנא קמא וכאוקימתא דרבא ' וצ"ע היטב:
<b>להכעיס הרי זה מין פרש"י הרי זה מין ומורידין אותו לבור ושחיטתו לע"א.</b> וקשה לי טובא על מה שפי' ושחיטתו לע"א שהרי מדברי רש"י גופי' בפרק שני דחולין משמע בהדיא דאפילו בעובד ע"א אין שחיטתו נאסרת בסתם אע"ג שהוא נקרא מין לכ"ע כדמשמע בסמוך אלא דוקא כשהוא כומר לע"א וכן כתבו התוספות בשמו ובסמוך אכתוב לשונם א"כ כל שכן באוכל חלב להכעיס שהוא קל הרבה מהעובד ע"א דאין שחיטתו נאסרת בסתם:
<b>ואיזהו מומר דבסתמו מין.</b> פירוש דמחלב לא ידעינן דשמא אכלו לתאבון משום שהוא טוב לאכול ומשום הכי קאמר זה האוכל נבלות וטרפות פירוש נבלה שמתה מחמת חולי וטרפה שנשברה מפרקתה שמתה והולכת ואינה ראויה לאכילה ואם כן לא אכל אלא להכעיס אבל לא מיירי כשנשחטה בסכין ונתנבלה דלא הוה קרוי מין בסתמא דשמא אכלו לתיאבון שהיא טובה לאכול:
<b>אוכל נבלה וטרפה שקצים ורמשים ושתה יין נסך</b> פרש"י הואיל והני אוכלים הוו דברים שהנפש קצה בהם ודאי להכעיס הוא עושה וסתמא מין הוא. וקשה לי שהרי אי אפשר לומר כן גבי יין נסך דתניא בסוף פרק כל פסולי המוקדשין ואלו הן דברים שהנפש קצה בהם נבלות וטרפות שקצים ורמשים ואלו הן דברים שאין הנפש קצה בהן בכורות טבלים ויין נסך א"כ למה נקרא מין בסתמא ועוד דהא בפ"ק דחולין לא קאמר דהוי מין אם שתה יין נסך אלא אם מנסך יין לע"א והתוספות בפרק אין מעמידין הביאו הך ברייתא ולא הזכירו ושתה יין נסך ואולי טעות סופרים הוא וצל"ע איכא בינייהו כלאים דרבנן. פרש"י שוע שמנפץ כאחת ועשה מהם לבד טווי כו'. בחומש לא פירש כן וכבר טען הרמב"ן עליו והמזרחי יישב דברי רש"י ע"ש:
<b>וחד אמר להכעיס נמי מומר כו'.</b> תימה לדידיה דלהכעיס נמי מומר מקרי אם כן הדרא הקושיא לדוכתה שהקשה לעיל על הברייתא דקתני ואיזהו מומר אוכל נבלות וטרפות כו' מאי קאמר. וי"ל מאן דאית ליה להכעיס נמי מומר מפרש לברייתא הכי אכל חלב הרי זה מומר סתמו לתיאבון שטוב הוא לאכול ומכריזין על אבדתו ואין מורידין אותו לבור ואיזהו מומר סתמו להכעיס ואין מכריזין על אבדתו וגם מורידין אותו לבור הוי אומר אוכל נבלות וטרפות דמו סי דומיא דשקצים ורמשים כן כתבו התוספות בפ' אין מעמידין. ומיהו איכא למידק לפי זה מאי איכא בין מומר להכעיס למין וי"ל דחמיר מין ממומר להכעיס לענין ס"ת שכתבו מין ישרף מה שאין כן גבי מומר להכעיס כדאיתא בפרק השולח עיין שם:
<b>איזהו מין זה העובד ע"א.</b> וא"ת דהכא משמע דישראל מומר לע"א נקרא מין ותניא בפ"ק דחולין שחיטת מין לע"א פתו פת כותי כו' ואמר שם אין מינין באומות ובעי למאי הלכתא אי נימא לשחיטה השתא שחיטת מין דישראל אסורה דע"א מיבעיא ומאי קושיא הא אשכחנא ישראל עובד ע"א חמור מע"א דאלו ישראל מומר לע"א הרי זה מין ובפרק אין מעמידין משמע דלכ"ע מורידין אותו ואלו ע"א אע"פ שכולם עובדי ע"א הם אין מורידין ואף לענין שחיטה כיון דהוי מין ותניא התם בפ"ק דחולין שחיטת מין לע"א ואלו ע"א לא אשכחנא דאמר סתם מחשבת ע"א לע"א אלא ר"א. כבר תרצו התוס' בפ' אין מעמידין דהא דאמר בפ"ק דחולין שחיטת מין לע"א היינו הכומר לע"א שהוא אדוק ביותר אבל ישראל העובד ע"א אין שחיטתו כשחיטת מין וראיה מדאמר בפ"ב דחולין השוחט לזרוק דמה לע"א ר"י אמר אסורה ורשב"ל אמר מותרת ופירש הקונטרס לשם דמותרת אף באכילה ואע"פ שהשוחט חייב מיתה כדאמרינן פרק ארבע מיתות על כרחך לא קאמר רשב"ל אלא בהמה אבל גברא בר קטלא הוא מידי דהוה אמשתחוה להר דהר מותר ובעובדו בסייף אלמא אף בעובד ע"א אין שחיטתו נאסרת בסתם:
<b>דאמר אטעום טעמא דאיסורא.</b> נקט דאמר דוקא דאם לא כן הוה קשה מאי שנא אוכל פרעוש או יתוש מאוכל שקצים ורמשים דהוא מין אף בסתמא כדאיתא בברייתא דלעיל. אלא הכא מיירי דמפרש בהדיא דלכך הוא עושה ובפרק אין מעמידין דמייתי נמי הך סוגיא ולא כתוב שם דאמר הוצרכו התוס' לדחות עצמן לתרץ קושיא זו בחלוק דק ואמרו דבברייתא קתני אוכל שקצים ורמשים דמשמע הרבה בזה אחר זה דמקמייתא טעם טעמא אבל הכא קתני פרעוש אחד או יתוש אחד:
<h2>דף יא:</h2>
<b>בעא מיניה רבי מרבי חייא כו'.</b> אע"ג דאמרינן בעלמא אם רבי לא ידע רבי חייא מנין לו מ"מ אין תימה דבעא מיניה רבי מרבי חייא דהא אשכחן במנחות בפרק שתי מדות דרבי קרי על רבי חייא מארץ מרחק איש עצתי. ועוד דהא אשכחן בדוכתי טובא שהרב בעא מתלמיד חבר שלו כדאשכחן בערבי פסחים בעא מיניה רב הונא מרב חסדא מהו לקדושי אשכרא כו' וכן בפרק אלו מציאות אמר דרבי אמי אשכח פרגיות שחוטות אתא לקמיה דרבי אסי אע"ג דרבי אמי גדול מרבי אסי היה דבכל מקום מזכיר רבי אמי קודם רבי אסי ובהניזקין אמר ההוא דאתא לקמיה דרבי אמי כו' אמר לפניו רבי אסי ר' אתה אומר כן הכי א"ר יוחנן כו' וכן בפ"ק דחולין בעא מיניה שמואל מרב הונא מנין למתעסק בקדשים כו'. ועי"ל הכא הא דבעא מרבי חייא תלמידו לפי שהיה בדבר הנוגע לעצמו בכבוד גדולתו כי הכא אם נשיאות דידיה הוא נשיאות מעליא או לאו לא רצה רבי לסמוך על שקול דעתו ובעא מרבי חייא אף שהוא תלמידו:
<b>כגון אני מהו בשעי'</b> תימא מאי קמבעיא ליה דמאי נפקא מינה מאי דהוה הוה וליכא למימר דרוש וקבל שכר הוא שצריכין אנו לעמוד על האמת ואע"פ שכבר עבר שהרי כה"ג פריך בגמ' בפ"ק דיומא כיצד הלבישן כיצד הלבישן מאי דהוה הוה אלא כיצד מלבישן לעתיד לבא לעתיד לבא נמי לכשיבואו אהרן ובניו משה יהיה עמהם אלא כיצד הלבישן למיסבר קראי אלמא דדוקא למסבר קראי דרשינן אע"פ שכבר עבר אבל לקבוע בעיא בגמרא שאין בו צורך לא אשכחן ומכח האי דיומא שהבאתי סתר הרא"ש ז"ל בפסקיו פ"ק דחולין לפרש"י אההיא דבעא רבי ירמיה אברי בשר נחירה שהכניסו ישראל עמהן לארץ ישראל מהו פרש"י דרוש וקבל שכר הוא שצריכין אנו לעמוד על האמת ואע"פ שכבר עבר ע"כ. וכתב עליו הרא"ש וז"ל ולא נהירא לי דדוקא למיסבר קראי דרשינן אע"פ שכבר עבר אבל לקבוע בעיא בגמרא בדבר שאין בו צורך לא אשכחן כו' והביא ראיה מהאי דיומא שהבאתי ע"ש ובסנהדרין ריש פרק ארבע מיתות פריך אביי לרב יוסף הלכתא למשיחא כלומר סוגיא דשמעתא הלכה קאמר ופרש"י מאי הלכה איכא למימר בסוגיא דשמעתא אחרי שאין אנו למדין ממנה כלום רק לידע באיזה לשון אמרה רבי אליעזר כשיבא המשיח ויחיו המתים נשאל את רבי אליעזר באיזה לשון אמרה ע"כ אם כן כ"ש הכא קשה למאי נפקא מינה קמיבעיא ליה כיון דאפילו ליישב סוגיא דשמעתא לא בא וכן קשה בפרק ב' דע"א ובפ"ק דתענית דקא מיבעיא להו מרבי עקיבא במה שימש משה כל שבעת ימי המילואים וכן בפרק קמא דסנהדרין איבעיא להו שור סיני בכמה מי גמר שעה מדורות ומיהו התם איכא למימר שמא מיבעיא להו למיסבר קראי וכן הא דאשכחן בסוף פ"ק דגיטין איבעיא להו הא דאמר רב יוסף הלכה כרבי שמעון הנשיא נשיא הוא או משמיה דנשיא קאמר יש להקשות דמאי נפקא מינה קא מיבעיא ליה נראה לי דנפקא מינה למירמא דידיה אדידיה כדאשכחן בריש פרק האיש מקדש אמר רב נחמן בר יצחק אנא לא רבי אבין ברבי חייא ולא ר' אבין בר כהנא אלא רבי אבין סתם למאי נ"מ למירמא דידיה אדידיה וכן בפרק ערבי פסחים אמר רב נחמן בר יצחק אנא תנינא לה לא גידל בר מנשיא ולא גידל בר מניומי אלא גידל סתמא למאי נ"מ למירמא דידיה אדידיה ושמא י"ל גם הכא קמיבעיא ליה למיסבר קראי דהיינו נשיא דכתיב בקרא אם פירושו כגון אני או לא וצל"ע:
<b>הכא אנן כייפינן להו כו'.</b> תימה שהרי בפרק מקום שנהגו ובפ"ק דחולין אמרינן איפכא אבל מבבל לארץ ישראל כיון דאנן כייפינן להו עבדינן כותייהו. וי"ל דהיינו דוקא לקדוש החדש ולעבור השנה כדאמרינן בשמעתא בתרא דבכורות ולדיני קנסות שאין סמיכה בבבל כדפרש"י שם והתוספות תרצו בשם ר"ת דהני מילי במלתא דאיסור והיתר לכי דבני ארץ ישראל חכימי טפי דאוירא דארץ ישראל מחכים כדאמר הכא דאיקרו מחוקק שמלמדים תורה ברבים אבל לענין שאר דברים עדיפי בני בבל דאיקרו שבט שרודין את העם במקל והיינו טעמא משום דראש גולה מן זכרים ונשיא שבא"י מנקבות כדאמרינן בירושלמי:
<b>אלא פר הבא על כל המצות</b> פרש"י שמרובה בגדים אינו מביא פר העלם דבר כו'. אי אפשר שכוון לומר שאינו יכול להקריב פר העלם דבר של צבור דהא מרבינן בת"כ דאפילו כהן הדיוט יכול להקריבו וכ"ש מרובה בגדים אלא מיירי בפר של הכהן משיח עצמו דכתיב אם הכהן המשיח יחטא לאשמת העם וגו' והא דקראו פר העלם דבר לפי שגם הכהן המשיח אינו חייב אלא על העלם דבר עם שגגת המעשה כדתנן לעיל וכן אשכחן לרש"י בסוף פרק כל הזבחים שנתערבו גבי נשרפים אבית הדשן כו' שפירש ונשרפין אבית הדשן כדי נסבא דהא עקר על שפך הדשן ישרף בפר העלם דבר כתיב אלא משום כו' והתוספות כתבו שם עליו לא דק דלא בפר העלם דבר כתיב אלא בפר כהן משיח כו' ואני תמיה מאד על אלו התוספות היאך חשבו על רש"י המאור הגדול דנהירין ליה שבילי דכל התורה כולה כשבילי דמאתיה שלא ידע עקר מקומו של הפסוק על שפך הדשן ישרף ולפי דבריהם גם כאן לא דק מה שפירש שמרובה בגדים אינו מביא פר העלם דבר אבל לפי מה שפירשתי עולין דברי רש"י בדקדוק והדברים נאים וראויים למי שאמרם:
<b>ואין בין כהן המשמש לכהן שעבר אלא פר יום הכיפורים כו'.</b> וא"ת אמאי נקט לכהן שעבר דהא אפילו ביום שאירע בו פסול לכהן המשיח ושימש זה תחתיו הוי חלוק זה שהפר בא מן המשיח אע"פ שאין משמש כדאיתא בירושלמי וא"כ ה"ל למימר בין הכהן המשיח לכהן שיעבור כבר תירצו התוס' בפ"ק דמגלה דאי נקט לאותו שיעבור הוה משמע הא לאותו שעבר כבר דהוה בכל שנה יש הרבה חלוקים ביניהם משום הכי נקט לאותו שעבר לאשמועינן דאף בדידיה ליכא אלא חלוק זה וא"ת למאי דפירשתי שהפר הוי מאותו שאירע בו הפסול אע"ג שאין משמש א"כ קשיא מהא דאמר סוף פ"ק דשבועות אשר לו ולא משל אחיו הכהנים ואדרבה היה לו לומר ולא מאותו המשמש תחתיו דהוי רבותא טפי ושמא משום דהוה מילתא דלא שכיחא שבקי' ונקט מידי דשכיח כל שנה וההיא נמי דהקומץ רבה דקאמר דגלי רחמנא שחיטה בבעלים לא קשה לפירושנו דשרי דכיון דזכי ליה רחמנא הוי כאלו מקדיש משלו עכ"ל התוס' אבל הרמב"ם בסוף הלכות שגגות פסק שהפר בא מן הכהן המשמש תחתיו ולא מן הכהן המשיח ביום שאירע בו פסול וצ"ע:
<b>שעשה משה במדבר.</b> לא אמר זה להראות באיזה שמן הוא מדבר שהרי לא היה ולא נעשה אלא זה אלא הכוונה לתת טעם לנס שהיה נעשה בשמן המשחה תמיד והוא מפני שעשאו משה קדוש ה' כי לזה היתה בו הברכה מצויה תמיד והוה נעשה בו נסים גדולים כי מהיותו מעשה ידיו של משה נאמן בית נמשך עליו השפע האלהי ועוד שעשאו במדבר אשר היתה השכינה יותר גלויה בו מכל המקומות האחרים. כך מצאתי:
<b>וקולט את הריח וקפחו.</b> פי' קנחו משה לשמן מעל העיקרין ונתנו בצלוחית וכן פרש"י בהדיא פ"ק דכריתות:
והלא תחלתו שנים עשר לוגין דכתיב ושמן זית הין ואמרו רז"ל בפרק קמא דכריתות דהין הוא י"ב לוגין שהם ע"ב ביצים שהלוג ששה ביצים: מפני מחלוקתו של אדוניה. כאן לא פריך הגמ' ומשום מחלוקתו של אדוניה נמעול בשמן המשחה כדפריך בסמוך ומשום מחלוקתו של יורם בן אחאב למעול בשמן משום דשאני מלך בן מלך דבית דוד כי איכא מחלוקת נפקא לן מקרא בסמוך דבעי משיחה אבל מלכי ישראל לא חזו למשיחה כלל:
שהיה גדול ממנו שתי שנים מדכתיב בן עשרים ושלש שנה יהואחז במלכו ושלשה חדשים מלך וגו' וביהויקים כתיב בן עשרים וחמש שנה יהויקים במלכו נמצא יהויקים גדול מיהואחז שתי שנים. כך שנויה בס"ע: זה לי לדרתיכם. פירוש מדאמר זה ולא אמר כזה אלמא כולהו י"ב לוגין קיימין לעתיד לבא:
<b>חסורי מיחסרא והכי קתני מלכי בית דוד מושחין מלכי ישראל אין מושחין מנלן כו'.</b> טעות דלוג סופר יש כאן וצריך להגיה מלכי ישראל אין מושחין וא"ת מפני מה משחו יהוא בן נמשי מפני מחלוקת יורם בן אחאב אמר מר מלכי בית דוד מושחין מלכי ישראל אין מושחין מנלן אמר רבא אמר קרא קום משחהו כי זה הוא טעון משיחה כו' וכן הוא בפ"ק דכריתות ע"ש:
<b>מלכי ישראל אין מושחין.</b> בפ"ק דכריתות פרש"י מלכי ישראל אין מושחין משבא דוד אבל שאול נמשח ע"כ. נראה מדבריו דשאול נמשח בשמן המשחה והכי מסתברא לן כיון שדוד קראו לשאול משיח ה' ואי באפרסמא דכיא מאי רבותיה. אבל הרד"ק פי' דשאול נמשח באפרסמא דכיא ואפשר שטעמו משום דקאמר לקמן שאול ויהוא שנמשחו מן הפך כו' ואינו מוכרח כי אין ר"ל דשאול נמשח מן הפך אפרסמא דכיא שנמשח ממנו יהוא כי הפך של שאול היה של שמן המשחה כדאמרן:
<b>ואמר רבי יוחנן הוא שלום הוא צדקיהו כו'.</b> והחכם ראב"ע ז"ל פירש כי יוחנן היה בכור ולא מלך ושלום הוא יהואחז והביא ראיה ממה שכתוב בירמיה כי כה אמר ה' אל שלום בן יאשיהו מלך יהודה וגו' והרד"ק פי' כי שלום הוא יהויכין ואנו אין לנו אלא דברי רבי יוחנן שהם דברי קבלה:
<h2>דף יב.</h2>
<b>שראה שכתוב בתורה יולך ה' אותך וכו'</b> מקשין העולם איך לא נגלה ליאשיהו המלך מה שכתוב בתורה יולך ה' אותך וגו' עד עתה כאלו לא קרא מימיו בתורה והלא מלך כשר היה כמו שהעיד עליו הכתוב וכמוהו לא היה לפניו מלך אשר שב אל ה' ובמסכת שבת פרק במה בהמה י"א שהיה צדיק גמור כל ימיו ורב אמר אין לך גדול בבעלי תשובה כיאשיהו א"כ איך לא קרא בתורה עד עתה. והאריכו המפרשים והמחוור שבכולם כי מה שאמר כאן שראה כתוב יולך ה' אותך וגו' אין הכוונה שנתחדש לו עתה הפסוק הזה אלא שמצאו שהיה נגלל הספר בפסוק זה ולזה רך לבבו בחשבו סימנא מילתא הוא:
<b>מאי כמין כי אמר רב מנשיא בר גדא כמין כף יוני.</b> בפ' אלו מנחות נקמצות פרש"י שבלשוננו קורין לכף שלהן כי כו' וצורת כ"ף יוני כתבו שם התוספות בשם רש"י שצייר אותו כמין ט' שלנו כהפרשת אגודל מן האצבע ובפירוש החומש פי' כמין גימ"ל וכו' ובפי' החומש שלפנינו פירש בפרשת תצוה שהיא עשויה כנו"ן שלנו ע"ש והרמב"ם בפ"א מהלכות כלי המקדש צייר אותה כעין כ' ולכל הפירושים קשה בעיני למה נקטו כ"ף יונית הואיל שיש תמונתה באל"ף בי"ת שלנו א"כ למה לא נקטו אותו אות מאל"ף בי"ת שלנו וכן קשה בעיני הא דנקטו כמין ג"ם שפירש"י ושאר המפרשים שהיא גימ"ל יונית עשויה כמין כ"ף פשוטה שלנו א"כ למה לא נקטו כמין כ"ף פשוטה ושמא י"ל מפני שאין לכ"ף יוני וגימ"ל יוני תמונה ממש כהווייתם באל"ף בי"ת שלנו רק כמין תמונה כלומר במקצת:
<b>תנא כשהוא מספר כו'.</b> י"א כשהיה מדבר וחודו של זקן מתנועע מחמת הדבור היו עולות ויושבות בעיקר זקנו כדי שלא יפלו ואני אומר כשהיה מספר לשון תספורת וגילוח היו עולות ויושבות בעיקר זקנו כדי שלא יגנזו עם השער הנגנז לשון הרמ"ה ז"ל. ואני תמיה למה יחס לעצמו הפירוש כשהיה מספר לשון תספורת וגילוח כו' הלא רש"י פירש כן בהדיא לחד לישנא בפ"ק דכריתות ואולי לא ראהו אבל קשה בעיני היאך אפשר לפרש כשהיה מספר לשון תספורת וגילוח דאם כן הוה ליה למימר מסתפר הואיל שלא נעשית התספורת וגילוח ע"י עצמו כי אם ע"י אחר וכדתנן בסנהדרין סוף פרק כ"ג ואין רואין אותו כשהוא מסתפר כו' ולא קאמר כשהוא מספר:
<b>מעלתי בשמן המשחה.</b> פרש"י שנגעתי בו כשהלבשתיו וקשה לי על פירושו טובא חדא מאי קאמר ועל דבר זה כו' דמשמע על דבר הנזכר קודם ואלו נגיעה בשמן לא נזכר כלל ועוד למה אמר דוקא אף שמן המשחה שבזקן אהרן אין בו מעילה הלא לפי פירושו היה משה דואג שמא נגע בשמן א"כ למה דאג דוקא שמא נגע בשמן שבזקן אהרן ועוד דלא מצינו מעילה בנגיעה כי אם בסיכה ובנתינה לבד כדאיתא בפ"ק דכריתות ועוד דלא ניתנה התורה למלאכי השרת דכה"ג אמרינן בפרק האיש מקדש כתנות כהונה אין בהן מעילה לפי שלא ניתנה התורה למלאכי השרת לכן נראה לי לפרש בענין אחר דהא דקאמר ועל דבר זה היה משה דואג כו' ר"ל על שני טיפי מרגליות שהיו תלויות לאהרן בזקנו היה משה דואג אמר שמא ח"ו מעלתי בשמן המשחה כלומר שמא שמתי שמן על ראשו יותר מדאי עד שירד השמן במקום שאינו ראוי למשיחה דהיינו בזקנו ובזה יש בו משום מעילה כמו שכתב הרמב"ם ז"ל בפרק א' מהלכות כלי המקדש וז"ל ולא ימשח במקומות אחרים ולא ירבה בשמן כו' ואל זה כוון רש"י בפ"ק דכריתות שפי' שמא מעלתי בשמן המשחה ששמתי שמן יותר מדאי כלומר ששמתי שמן על ראשו יותר מדאי עד שמפני כך ירד במקום שאינו ראוי למשיחה דהיינו בזקנו וזה היה ג"כ דאגת אהרן ולכן שפיר דייק לומר אף שמן המשחה שבזקן אהרן כו' כנ"ל:
<b>שנאמר ויאמר המלך להם וגו' והורדתם אותו אל גיחון בפ"ק דכריתות</b> פרש"י גיחון מעין קטן סמוך לירושלים ולא זהו גיחון הגדול היוצא מעדן. עוד$ פרש"י כאן ניתלי שרגא ידליק אי משיך נהורי' שדולק כל זמן שהשמן בתוכו והרמ"ה השיג עליו ופי' וז"ל והורדתם אותו אל גיחון והוא אחד מד' נהרות היוצאים מעדן והרי הוא כמעין שאינו פוסק אלמא בעיא משיחה על המעיין. ונראה לי שכל הנהרות שהיו מששת ימי בראשית אינן פוסקין עיקריהם ומעינותיהם ולפיכך צוה דוד מלך ישראל למשוח את שלמה על גיחון לפי שהוא נהר ידוע שהיה מששת ימי בראשית אבל שאר נהרות שאינן ידועין אפשר שהן מימי גשמים ושלג והברד וכיוצא בהן. ניתלי שרגא יתלה נר דלוק באויר וי"א ניתלי ידליק ולא דייק. אי משיך נהוריה אם אורו נמשך השלהבת שבו משוכה כעלה משוך ולא מיקטפי איקטופי שאינה נבוכה לכאן ולכאן כדרך ששלהבת הנר עושה במקום שהרוח נושבת. ידע דמסיק שתיה וי"א אי משיך נהוריה שדולק כל זמן שהשמן בתוכו ולאו מילתא היא וראיה מההיא דפרק אור לארבעה עשר דאמרינן התם גבי אור הנר יפה לבדיקה משום דמשיך נהוריה ואלו הנך מקטיף איקטופי. אי חזי בבואה דבבואה כשהצל נוטה נראה לאדם שני צללים אחד חזק ואחד חלוש שאינו ברור וגלוי כל כך והחזק נקרא בבואה והחלוש נקרא בבואה דבבואה אי חזא בבואה דבבואה סימנא טבא הוה וסמיך דהדר לביתיה דאי מכסי זימנין דלא חזי סימנא וחלשה דעתיה ומיתרע מזליה. אמר אביי השתא דאמרת סימנא מילתא היא אמתניתין קאי דקתני אין מושחין את המלכים אלא על המעין כדי שתמשך מלכותו אלמא סימנא מילתא היא. יהא רגיל אינש למחזר לראות ולפגוע בירקות הללו לפי שגודלין וגובהין למעלה יתר משאר ירקות ואינון קרא רוביא כרתי סילקי ותמרי. קרא דלעת ובטיית קרען רוביא תלתן ובטיית חלבה כרתי כרשין ובטיית בריאת סלקא שלק ובטיית סליק ותמרי כמשמען. אמר להו רב משרשיא לבריה כי בעיתו מיעל ומגמרי גמרא קמי רבייכו גרסי מתניתא משנה כדי שתהא רגילה בפיכם והדר עיילו קמיה ואז תוכלו להבין דברי הגמרא כדאמרינן התם אם קהה הברזל והוא לא פנים קלקל וגו' אם ראית תלמיד ולמודו קהה עליו כברזל מפני שלא למד המשנה. וכי יתביתו קמיה חזו לפומי' כדי שלא תסיחו דעתכם מדבריו ותשמעו את כל הדברים מתחלה ועד סוף דכתיב והיו עיניך רואות את מוריך. וכי גרסיתו גרסו על נהרא כו' דסימנא מילתא היא. אקילקלי דמתא מחסיא תיבו ולא תיבו על אפדני דפומבדיתא טוב לכם לשבת על האשפתות שבמתא מחסיא ולא בטירות שבפומבדיתא ואע"פ שבפומבדיתא דירות נאות וטרקלין גדולין מה שאין כן במתא מחסיא ויש בה כמ"כ מאכל משא"כ במתא מחסיא אע"פ כן מתא מחסיא טובה לדור בה לפי שהיו בה ת"ח הראוים להוראה ושאר בני העיר יהיה בהן תרבות יפה והיה נוח לאדם לדור ביניהם משא"כ בפומבדיתא. טב גלדנא סריא טוב דג קטן סרוח שבמתא מחסיא שהוא בזול. מכותחא דרמי כיפי מכותח משובח שבפומבדיתא שהאוכלו סופו לסתור את אבני טירותיו ובנינו לפי שהוא ביוקר והרגיל לאוכלו ינקש נושה לכל אשר לו. קילקלי אשפות כדכתיב מאשפות ירים אביון ומתרגמינן מקילתא מרי' מסכינא. אפדני טירות כדכתיב ויטע אהלי אפדנו. גילדנא דג קטן שבים והוא גרוע מכל דגי הים. כיפי אבני הבנין כדקתני התם כפים ע"ג כפים וכפה כנגד האוטם הוא בנין חלול מלמטה ובנינו זהו קירויו ועשוי כמין כיפה כגון זה ובנין חזק הוא ע"כ לשון הרמ"ה ז"ל. ונראה מפירושו דגרס טב גלדנא סריא דמתא מחסיא מכותחא דרמי כיפי בפומבדיתא וגירסא נכונה היא דאל"כ מאי ענינו לכאן ומה שפירש אמר אביי השתא דאמרת כו' אמתניתא קאי דקתני אין מושחין את המלכים כו' אינו מוכרח לומר דקאי דוקא על הברייתא אלא אפשר לומר דקאי על רבי אמי דאמר האי מאן דבעי למידע כו':
<b>בעשרה יומי דבין ראש השנה ליום הכפורים.</b> לשון זה מצינו בפ"ק דברכות לענין המלך הקדוש ובפ"ק דר"ה לענין תשובה וכן בשאר דוכתי טובא ואין פירושו בין מוצאי יו"ט של ראש השנה ליום הכפורים כמו בין פסח לעצרת וכאלה רבות דא"כ קשר למה נקט בעשרה יומי דהא אין בין מוצאי ראש השנה ליום הכפורים אלא ז' ימים אלא הא דקאמר דבין ר"ה היינו בין תחלת ראש השנה ליוה"כ שהן בין הכל עשרה ימים והם שוים לכל אלה ענינים הנזכרים:
<b>ולאו מילתא היא.</b> פרש"י דזמנין דאע"ג דלית ליה בבואה דבבואה הדר אתי כו'. נראה מדבריו דלא קאי ולאו מלתא היא אלא למאן דבעי למיפק לאורחא ולא לאינך וכן כתב המרדכי בפירוש במסכת יומא מפני שהשטן מקטרג בשעת הסכנה כגון בדרך ובדבר קטן חלוש דעתיה ואתרע מזליה כו' וכן נראה מדברי הטור א"ח בסימן תקפ"ג והם גורסין לעולם יהא רגיל אינש למיכל בריש שתא כו' ומפרש טעם לכל חד וחד עיין שם:
<b>משיח יכול מלך כו'.</b> פי' אלו אמר משיח ולא אמר כהן הייתי יכול לומר שזה המלך שגם הוא משוח בשמן המשחה וכן הא דקאמר אח"כ אי כהן יכול מרובה בגדים פי' ואלו אמר כהן ולא אמר משיח הייתי יכול לומר שזה מרובה בגדים וכן הא דקאמר אח"כ אי משיח כו' פי' ואלו אמר משיח בלא ה"א הידיעה הייתי יכול לומר שאף משוח מלחמה דוק ותשכח:
<b>יכול מרובה בגדים ת"ל משיח.</b> תימה דהא כתיב ולקח הכהן המשיח מדם הפר וכן גבי עשירית האיפה נמי משיח כתיב ואפ"ה איתרבי נמי מרובה בגדים מוהכהן בת"כ א"כ למה לא איתרבי נמי מרובה בגדים מוהכהן דכתיב גבי פר הבא על כל המצות וכדדריש ר"מ בסמוך וי"ל דוהכהן דהכא דכתיב גבי פר הבא על כל המצות איצטריך לגופיה כדתניא משיח יכול מלך ת"ל הכהן הלכך לא מייתר ליה הכהן לרבויי מיניה מרובה בגדים אבל התם גבי ולקח הכהן המשיח מדם הפר מי מצית אמרת משיח זה המלך אטו מלך בר קיבולי דם הוא הלכך הכהן מיותר הוא וכן גבי עשירית האיפה אי נמי כיון דכתיב התם בטבילה אצבע הכהן סתם דמשמע אפילו כהן הדיוט משום הכי האי ולקח הכהן נמי דרשינן מיניה רבויא למרובה בגדים:
<b>על העלם דבר יביא פר.</b> אין להקשות א"כ מאי איכא בין נשיא לכהן משיח כיון דשניהם מביאין פר על העלם דבר די"ל דמ"מ חלוק גדול יש ביניהם דכהן משיח אינו מביא כלום על שגגת מעשה לחוד כדיליף לעיל מעם הארץ פרט למשיח:
<h2>דף יב:</h2>
<b>אתאן לר"מ דתניא אירע בו כו'.</b> תימה דהא גם לר"מ לא אתאן שהרי ר"מ אמר והשני כל מצות כהונה גדולה עליו משמע אפילו פר יום הכפורים ועשירית האיפה מדקאמר כל ועוד לא כן הוה ליה לומר בהדיא חוץ מפר יום הכפורים ועשירית האיפה כדקאמר ר"ש בברייתא דמייתי בסמוך. וי"ל דקים ליה לגמרא דגם ר"מ ס"ל דפר יום הכפורים ועשירית האיפה הוא דוקא של כהן משמש משום שאי אפשר להביא שנים דחדא אמר רחמנא דתקרב ולא שנים ולפי שהוא פשוט לא הוצרך ר"מ לומר חוץ מפר יום הכפורים ועשירית האיפה והא דא"ר שמעון חוץ מפר יום הכפורים ועשירית האיפה מוכרח היה לומר כן כיון דקחשיב הוא לעיל פר יום הכפורים ועשירית האיפה בהדי שאר דברים הנוהגים בכהן משיח וכאן אמר וכולן נוהגין במשיח שעבר:
<b>והשני כל מצות כהונה גדולה עליו דברי ר"מ א"ר יוסי מעשה וכו'.</b> זאת הברייתא שנויה כאן בשבוש וצריך להגיה כמו שהיא שנויה במקומה בפ"ק דיומא ומייתי לה נמי בפ"ק דמגילה בלשון זה דברי ר"מ רבי יוסי אומר ראשון חוזר לעבודתו שני אינו ראוי לא לכ"ג ולא לכהן הדיוט א"ר יוסי מעשה ביוסף בן אילם מצפורי שאירע בו פסול בכ"ג ומינוהו תחתיו ובא מעשה לפני חכמים ואמרו ראשון חוזר לעבודתו שני אינו ראוי לא לכהן גדול ולא לכהן הדיוט:
<b>והשני כל מצות כהונה גדולה עליו כו'.</b> נראה דלישנא דכל מצות כהונה גדולה עליו כולל שני דברים אחד שהוא עובד ככהן גדול שני שהוא אסור בדברים שכהן גדול אסור בהם ורבי יוסי לא פליג עליה אלא במאי דאמר שהוא עובד ככהן גדול אבל במאי דאמר דאסור בדברים שכהן גדול אסור בהם מודה דהא מדינא עובד ככהן גדול אי לאו משום איבה:
<b>שני אינו ראוי לא לכ"ג ולא לכהן הדיוט כו'</b> בפ"ק דיומא אמר רבה בר בר חנה א"ר יוחנן הלכה כר' יוסי ואין להקשות הלכתא למשיחא כדפריך בזבחים פרק בית שמאי ובסנהדרין ריש פ' ארבע מיתות דכבר תירצו התוספות שם קושיא זו דאיכא נפקא מינה אפילו בזמן הזה בנשיאות ראש ישיבה או פרנס שנתמנה על הצבור ועבר מחמת אונס שכשיעבור האונס חוזר לשררתו (הגה"ה. ומכאן הביא מהר"ם מרוטנבורג ז"ל ראיה למה שפסק אדם שהיה רגיל בשום מצוה כגון גלילה ואירעו אונס או עוני ונתנו הקהל המצוה לאחר ואח"כ העשיר ורצה שיחזירו לו המצוה שהדין עמו כמו שכתב המרדכי בשמו בפרק חזקת הבתים. ע"כ הגה"ה) וההיא דבריש עשרה יוחסין אמר רב יהודה אמר רב הלכה כרבי יוסי דעתידין ממזרים ליטהר איכא נפקא מינה אפילו בזמן הזה שלא להרחיק משפחות שאינן ידועות דבממזרים שאינן ידועין איירי וההיא דפ"ק דתענית דפסק כר"ג דאמר בז' במרחשון שואלין על הגשמים ומוקי לה בזמן שבית המקדש קיים י"ל דאיכא נפקא מינה אפילו בזמן הזה לבני בבל דאית להו פרי בדברא כדאיתא התם. והא דאמר בפסחים בפרק אלו דברים גבי פסח כלל א"ר עקיבא כל מלאכה שאי אפשר לעשותה מערב שבת דוחה את השבת ופסיק בגמרא הלכה כרבי עקיבא. י"ל דאיכא נפקא מינה אפילו בזמן הזה לענין מילה ואע"ג דגבי מילה נמי פסק רב יהודה הכי בהדיא בפרק ר"א דמילה מ"מ פסיק הכי בתרי דוכתי לאלומי פסקא דמילה. ומיהו קשה דבסוף פרק התכלת פסיק רבי יוחנן הלכה כאבא יוסי בן דוסתאי גבי חביתי כ"ג וי"ל דאין הגמרא תופס זה בקשיא הלכתא למשיחא אלא רב יוסף מקשה אותו בפרק ארבע מיתות ובפרק בית שמאי אבל הגמרא אינו חושש מטעם דמהדר ליה אביי לרב יוסף בפרק בית שמאי אלא מעתה כל שחיטת קדשים לא נתני דהלכתא למשיחא אלא דרוש וקבל שכר ה"נ דרוש וקבל שכר. ורבינו חיים כהן ז"ל תירץ דלא פריך הכי אלא היכא דאיכא תרתי בהדי הדדי הלכתא למשיחא ועבירה כגון ההיא דפרק ב"ש דאיירי בפיגול ובפרק ארבע מיתות גבי בת כהן שזינתה כיון דליכא נפקותא בהלכתא אלא על ידי עבירה מילתא דלא שכיחא היא לא הוה ליה למיפסק הלכתא במלתא דלא שכיח כלל. ועוד י"ל דלא פריך הילכתא למשיחא אלא היכא דליכא נפקא מינה אלא ליישב לישנא דשמעתין כדמסיק בפרק ארבע מיתות אבל הנך יש נפקותא איסור והיתר אע"ג דהוי למשיחא עכ"ל התוספות. וקשה לי על מה שכתבו דאין הגמרא תופס זה בקשיא הלכתא למשיחא אלא רב יוסף מקשה אותו כו' דהא אכתי קשה למה לא הקשה רב יוסף עצמו על רבי יוחנן הלכתא למשיחא כדפריך בפרק ארבע מיתות ובפרק ב"ש ודוחק לומר דלא שמיע ליה הא דפסק רבי יוחנן הלכה כאבא יוסי בן דוסתאי וע"ק שהרי בכל גמרות שלפנינו בפרק ב"ש מצינו כתוב שרבא הקשה הילכתא למשיחא ולא רב יוסף וגם על מה שכתבו דלא פריך הילכתא למשיחא אלא היכא דליכא נפקא מינה אלא ליישב לישנא דשמעתין כו' קשה לי שהרי בפרק ב"ש לא בא ליישב לישנא דשמעתין ויש נפקותא באיסור והיתר ואפילו הכי פריך הלכתא למשיחא וצ"ע:
<b>כהן גדול משום איבה.</b> וא"ת מדקאמר טעמא משום איבה מכלל דמן הדין ראוי להיות כ"ג מדאורייתא אלא גזרי ביה רבנן משום איבה א"כ מאי איצטריך לפרושי טעמא דכהן הדיוט משום מעלין בקדש ולא מורידין תיפוק ליה דכיון דראוי לכ"ג מדאורייתא א"כ אינו יכול לשמש בארבעה בגדים משום דהוה ליה מחוסר בגדים דהא ילפינן מקרא בפרק שני דזבחים דכ"ג שלבש בגדי כהן הדיוט ועבד עבודתו פסולה משום מחוסר בגדים וליכא למימר דהא דקאמר דלא חזי להיות כהן גדול משום איבה היינו לאחר מיתת הראשון דהא מודה רבי יוסי דאם מת ראשון שני חוזר לעבודתו כדאיתא בפ"ק דיומא כבר תירצו התוספות בפ"ק דמגילה ובפ"ק דיומא דמשום האי טעמא לא היינו מקפידים כיון דעל פי ב"ד הוא דכ"ג מתמנה בפה ומסתלק בפה ובירושלמי דריש ליה מקרא ומסתברא שהדבר תלוי במלך ובאחיו הכהנים כדאמר בפרק הבא על יבמתו דינאי מלכא אוקמיה ליהושע בן גמלא בכהני רברבי ואמרי בתוספתא ובירושלמי ביוסף בן אילם מציפורי שאירע פסול בכ"ג ושמש תחתיו לאחר שיצא אמר אדוני המלך פר ושעיר שקרבין היום משל מי משלי או משל כ"ג אמר לו המלך לא דייך ששמשת שעה אחת לפני מי שאמר והיה העולם וכו' עד וידע שהסיע מן הכהונה:
<b>ופליג עליה בחדא.</b> פרש"י דאלו ר"מ סבר מרובה בגדים מביא פר הבא על כל המצות דהיינו פר העלם דבר של צבור כו' נ"ל שלא יצא דבר זה מפה קדוש רש"י אלא איזה תלמיד טועה פירש כן מפני שאי אפשר לפרש דהיינו פר העלם דבר של צבור דהא מרבינן בת"כ דאפילו כהן הדיוט יכול להקריבו וכ"ש מרובה בגדים וכן פירשו התוספות בהדיא בפ"ק דמגילה גבי אין בין כהן משיח למרובה בגדים אלא פר הבא על כל המצות וכן פירשו התוספות בהדיא בנזיר ריש פרק כהן גדול וגם רש"י עצמו פירש בהדיא לעיל ובפ"ק דמגילה ובסוף פרק בא לו כהן גדול דפר הבא על כל המצות אינו אלא דוקא פר שהכהן משיח עצמו מביא כשחטא בשגגת הוראתו ואלו פר העלם דבר של צבור היינו כשהצבור חטאו בהוראת ב"ד הגדול כדאיתא לעיל:
<b>ואינו אוכל מקריב חלק בראש כו'.</b> טעות דלוג סופר יש כאן וצריך להגיה ואינו אוכל ואינו חולק מקריב חלק בראש כו' והכי איתא בברייתא במקומה ור"ל ואינו אוכל כלומר אע"פ שהוא חלוק מן ההדיוט לענין הקרבה שוה הוא לו לענין אכילה ואינו חולק כשהוא אונן לאכול לערב כשתעבור האנינות דאמרינן בזבחים פרק טבול יום הראוי לאכילה חולק שאינו ראוי לאכילה אינו חולק:
<b>מקריב חלק בראש ונוטל חלק בראש.</b> משנה היא בפ"ק דיומא ובגמרא מפרש כיצד מקריב חלק בראש אומר עולה זו אני מקריב מנחה זו אני מקריב. כיצד נוטל חלק בראש אומר חטאת זו אני אוכל אשם זה אני אוכל ובתוספתא שם ביומא תניא במה דברים אמורים שנוטל חלק בראש בקדשי מקדש אבל בקדשי הגבול אחד כהן גדול ואחד כהן הדיוט חולקין בשוה:
<b>וכל עבודות יום הכפורים אינן כשרות אלא בו.</b> מכאן קרא תגר רבינו זרחיה בעל המאור ז"ל ביומא בפרק בראשונה במשנה ארבע פייסות היו שם כו' על הפייטנים שהכניסו בפיוטיהם בסדר עבודת יום הכפורים ארבע פייסות שטעו כולן ולא הבינו כי הפייסות הנמנין במשנתנו בפרק בראשונה לשאר ימות השנה הם ולא ביום הכפורים לפי שכל עבודות יום הכפורים אינן כשרות אלא דוקא בכ"ג כדתניא כאן בשמעתין וכן ראיתי כתוב בסליחה למוסף יום כפור המתחלת איך אשא ראש כו' שכתב ובטלו הפייסות בצום המובחר כו'. וכבר השיב הרמב"ן ז"ל בספר מלחמות ה' על דברי בעל המאור ז"ל בטוב טעם ודעת וז"ל אמר הכותב גם בעיני יפלא אבל אף בסדר עבודת הבבלי אשר מימי רבותינו כתוב בו פייסות וכן בדברי הפייטן הראשון רבי אליעזר ברבי קליר ובקרובות הגאונים וחכמי הישיבות ורבני ספרד האחרונים זכר כולם לברכה ואי אפשר שיטעו כל רבותינו ואבותינו ולבעל המאור הזה לבדו נתנה חכמה ואין לזרים אתו ונתתי לבי לתור ולדרוש היאך שנו זה הפרק בסדר יומא שהוא אמור על הסדר והכא בזה הפרק אין בו דבר מסדר היום כלל ועוד היאך שנו אותו סתם ולא פירשו שהדברים אמורים בשאר הימים חוץ מן יום כפורים ולפיכך נראה לי כי יש שם פייסות לעולם ואפילו ביום הכפורים והם שנויות במשנתנו ואכתוב הענין כאן אין ספק שהפייס הראשון שהוא תרומת הדשן הואיל והוא כשר קודם חצות אינה עבודת יום הכפורים אלא עבודת לילה ואינה בכ"ג כלל שלא נתנו לכ"ג אלא עבודת היום ואל ישבש עליך דעתך מה שאמרו בפ"ק דיומא ביום הכפורים דאיכא חולשא דכהן גדול עבדינן מחצות שכך פירושו מתוך שהעבודות המוטלות על כהן גדול מרובות תרמינן מחצות כדי שלא יאירו פני המזרח ונהיה עדיין צריכין לתרום המזבח ונמצא טרחו של כהן גדול מתרבה שהעבודות יהו תכופות עליו לפיכך תורמין קודם לכן ולכשיאיר המזרח מיד נוריד כהן גדול לבית הטבילה ולא יהא היום קצר והמלאכה מרובה ומי שזכה בתרומת הדשן זכה בסדור מערכה ובשני גזרי עצים וראיה לדבר שהרי לא שנו בסדר יומא כהן גדול עד שהאיר פני המזרח והורידוהו לבית הטבילה לקרוץ את התמיד והרי סדור מערכה ותרומת הדשן קודם לכן היו ועוד שאם היה כ"ג תורם הדשן א"כ כבר היה צריך לטבול ולקדש וללבוש בגדי זהב כדתנן בתמיד מי שהוא רוצה לתרום את המזבח יורד וטובל ותנן נמי התם קדש ידיו ורגליו מן הכיור נטל מחתת הכסף כו' וקי"ל נמי כרבי יוחנן דאמר בעי בגדים ואם אתה אומר תרומת הדשן בכהן גדול נפישי להו טבילות קידושין ועוד כשבא לקרוץ התמיד למה הוא טובל ומקדש והרי כבר טבל לתרומת הדשן ולסדור מערכה והיאך שנינו הביאו לו בגדי זהב והרי הוא לבוש אותן מחצות וכי תימא כיון דגמירי חמש טבילות ועשרה קידושים ביום ולא בלילה א"כ מטונך שהרי הודית שאין אלו העבודות מסדר היום שהוא צריך כ"ג ועוד דהא מוכח בהדיא בפרק אמר להם הממונה דכשטובל לקרוץ את התמיד בגדי חול הוא פושט ומשום הכי לא בעי קדוש אפשיטא ש"מ שלא תרם הדשן ולא סדר המערכה אלא שאר הכהנים תרמו וזהו הפייס הראשון. הפייס השני רוב בעלי הקרובות פירשוהו ואמרו בו מי מדשן מזבח הפנימי ומי מדשן את המנורה ולא כתבו בו מי השוחט ולא מי הזורק ולא מי מעלה איברים לכבש מפני ששחיטת התמיד אע"פ שלא מצינו שחיטה שפסולה אפילו בזר מ"מ אינה נעשית אלא בכ"ג שהוא מסדר היום ואין צריך לומר זריקה והעלאה שאינן כשרות אלא בו שאין להם פייס כלל. ומי שאין עיניו תרוטות יראה מזה שהבינו הראשונים העבודות שהן בכהן גדול ונזהרו מהן ולא שמו להן פייס אבל דשון מזבח הפנימי אינה עבודת יום אלא עבודת לילה דומיא דהרמת דשן בחיצון והא דאמרינן בגמרא סדור שני גזרי עצים קודם לדשון מזבח הפנימי דאע"ג דהכא כתיב בבקר בבקר והכא כתיב בבקר לאו דלגבי דישון גופיה כתיב בבקר בבקר אלא מדאמר רחמנא בבקר בבקר הקטר ואין הקטרה אלא אם כן דשן תחלה קודם לכן כמאן דכתיב ביה בבקר בבקר דמי שלא לאחר אבל להקדים כל זמן שהוא מקדימו הרי זה זריז אלא מפני שהיא עבודה קלה לא רצו חכמים להטריח עליה לדשן בלילה והתקינו שתהא נעשית ביום ומשהאיר המזרח כיון שהגיע זמן העבודות הקדימו העבודות למכשירין ואחרו דשון מזבח הפנימי שהוא מכשיר כדאיתא בגמרא בפרק אמר להם הממונה ועוד שעקר דשון נראה שהוא מדבריהם שאין לו עקר מן התורה ומ"מ אין ספק שהוא בכהן הדיוט צריך לפייס והיא הראיה שפירשנו למעלה שאם היה כ"ג מדשן על כרחך צריך היה לדשן קודם שיקרוץ התמיד דהא אביי מסדר מערכה ואמר דדשון מזבח הפנימי קודם לתמיד וא"כ היאך שנינו הורידו כ"ג לבית הטבילה לבש בגדי זהב וקדש ידיו ורגליו הביאו לו את התמיד וקורצו והלא כשעלה ונסתפג וקדש ידיו ורגליו והיה צריך לכנוס לפנים ולדשן ולהחליף בגדים אחרים משום שבגדים שבשל כהן את הקדרה לרבו אל ימזוג בהן כוס לרבו ואח"כ יקרוץ התמיד. וא"ת למה לא אמר אביי שיקדום לדשון מזבח הפנימי אלא לדם התמיד אבל לא לשחיטתו אל תטעה בזה דדם התמיד טעמא מאי משום דכתיב ביה בדשון תרי בבקר בבקר וחד דאייתינן ליה מדרשא כדמפרש בגמרא ובתמיד דלא כתיב ביה אלא את הכבש אחד תעשה בבקר וחד דרשה ויקדום דבר שכתוב בו שלשה בבקר לדבר שאין כתוב בו אלא שנים ומעתה אתה דן דין זה אף לשחיטת התמיד דהא לא כתיב ביה אלא ההוא בבקר דאת הכבש אחד תעשה בבקר שאי אפשר להוציא שחיטה מכללו אלא על כרחך דשון מזבח הפנימי קודם לשחיטת התמיד ובכלל דם התמיד הוא וכן פרש"י ז"ל לדם התמיד לשחיטתו של תמיד ולזריקתו. ועוד יהיבנא לך לכולי טעותך לדבריך צריך כ"ג לקרוץ את התמיד ואח"כ ידשן מזבח הפנימי ואח"כ יזרוק הדם וא"כ היאך שנינו קירצו ומירק אחר שחיטה על ידו קבל את הדם וזרקה נכנס להקטיר ואח"כ קבלה לזריקה צריך ליכנס את המזבח הפנימי ועוד שאדרבה היה צריך ליכנס את הדם לממרס כדי שלא יקרוש בעוד שהוא נכנס לפנים לדשן ולא שנו אלא גבי דם הפר וזו ראיה גמורה שדשון מזבח הפנימי היה בכהן הדיוט אבל כהן גדול תיכף שעולה מטבילתו הביאו לו את התמיד וקרצו והיא עבודה ראשונה של כ"ג והיא התכופה לטבילתו וכן כתב הרמב"ם הספרדי ז"ל שתרומת הדשן וסדור המערכה ודשון המזבח מפייסין היו להם כדרך שעושין בכל יום ועל הסדר האמור בכל יום וכן דשון המנורה כשר בכל כהן והוא הסרת הפתילות שכבו וכל השמן שבנר כדאמרינן במנחות נר שכבה נתדשן השמן ונתדשן הפתילה ומקנחן בספוג חוץ מנר מערבי שהוא מוצא אותו דולק ומניחו דולק ואם כבה מדשנו ודשון זה של מנורה דומה לדשון מזבח הפנימי והוא הטעם שמפני שאינה עבודה אלא מכשירי עבודה מפני כך לא הצריכן הכתוב לכ"ג וכ"ג נותן בהן שמן אחר ופתילות אחרות ואם כבה נר מערבי מדליקו ממזבח החיצון והיינו אש דמנורה דאמרינן בשילהי פרק טרף בקלפי שלא יהא אלא ממזבח החיצון ותנן נמי בתמיד מצאו שכבר מדשנו ומדליקו ממזבח העולה ותניא בספרי יאירו שבעת הנרות שומע אני שיהו דולקים לעולם ת"ל מערב עד בקר אי מערב עד בוקר יכול יכבה ת"ל לפני ה' תמיד הא כיצד יאירו שבעת הנרות מערב עד בקר לפני ה' תמיד שיהא נר מערבי תדיר שממנו מדליקין את המנורה בין הערבים וזו היא הטבת הנרות של שחר כדתנן בתמיד של בין הערבים ולהיטיב את הנרות שהוא הדלקה שמדליקין כולן שנינו בפ' אמר להם הממונה נכנס להקטיר את הקטרת ולהיטיב את הנרות דאלמא אינה אלא בכ"ג וכן מפורש בסדר הקרובות שכ"ג מיטיב את הנרות אלא שרש"י ז"ל מפרש דהטבה זו של שחרית היינו דשון ואם תשאל מפני מה לא אמרו שידשן כ"ג מאחר שהוא מיטיב כמו שעושין בכל יום שהמדשן הוא מיטיב כדאיתא בסדר התמיד אין זו שאלה שלא דיו מה שהטילה עליו תורה אלא שנטיל עליו עבודות אחרות ועוד שהיה צריך לבגדי זהב אחרים כדתנא דבי רבי ישמעאל בגדים שבשל בהם קדרה לרבו אל ימזוג בהן כוס לרבו לפיכך היה דשון המנורה בכהן הדיוט כדשון מזבח הפנימי וזהו הפייס השני. הפייס השלישי חדשים לקטורת אבל לא להקטרת הקטרת עצמו שהרי שנינו נכנס להקטיר כ"ג כתבו בעלי הקרובות שהכ"ג מקטיר ומיטיב אלא לסייעו שהוא זוכה במחתה כדתנן בסדר התמיד מי שזכה במחתה נטל מחתת הכסף ועלה לראש המזבח ופנה הגחלים כו' והוא בכלל משנתנו דקתני חדשים לקטרת כלומר להקטרה עצמה ולמחתה והיא עצמה מעשרת אע"פ שאין זו עקר הקטרה כמפורש בירושלמי א"ר חנינא מעולם לא הפיס אדם לקטרת ושנה א"ר אסי מתניתין אמרה כן חדשים לקטרת בואו והפיסו א"ר חנינא מתניתין אמרה כן מי שזכה לקטורת אומר לזה שעל ימינו אף אתה למחתה נמצאת אומר שני כהנים מתברכים בכל פעם ואפילו לרבי יהודה דאמר לא היה פייס במחתה בזה מודה דעד כאן לא קאמר ר"י הכי אלא בשאר ימות השנה אבל ביום הכפורים מתוך שכל העבודות בכהן גדול חביבה עליהן ואם לא יפיסו לה לעצמה אתו לאינצויי ועוד שרבי יהודה יחיד הוא ורבנן סברי פייס הוה במחתה ומתניתין דתמיד כוותיה ואע"פ שבקטרת שלפני ולפנים כ"ג עצמו מכניס אף את המחתה וחותה התם מתוך שאין אחר יכול להכנס שם אף הוא חותה אבל כאן אחר נכנס עמו וחותה במחתה ומניח על המזבח הפנימי ויוצא לו בשאר הימים והכי נמי תניא בתוספתא בכל יום שני כהנים נכנסין אחד בכף ואחד במחתה היום נוטל את המחתה בימינו ואת הכף בשמאלו בד"א בקטרת שלפני ולפנים אבל בקטרת של מזבח החיצון הרי הוא כקטרת של כל ימות השנה ומתניתין נמי דייקא דלא קתני הכי אלא לקטרת שלפני ולפנים. הפייס הרביעי מי מעלה איברים מן הכבש למזבח הם האיברים שניתותרו מערב יוה"כ שסודרין אותן על המערכה הרביעית של אברים ופדרים כדברי ר"מ ואפילו למ"ד של חול אינן קרבין ביוה"כ משכחת לה בשל אחר השבת דחלבי שבת קרבים ביוה"כ והעלאת זו עבודת לילה היא או סוף של יום שעבר ואינה מסדר היום והיא צריכה פייס כמפורש והרי איברים ופדרים דעבודת לילה היא ותקינו ליה רבנן פייסא ומההיא נמי שמעינן דהא דתנן מי מעלה האברים כו' בין על איברי תמיד של שחר בין על איברים שלא נתעכלו מבערב הוא. ומעתה נמצינו למדים שכל זה הפרק בסדר יוה"כ נשנה שאף בו ביום היו ד' פייסות אלו אלא שכלל בהן אף הפייסות של שאר ימות השנה לפי שרצה לפרש כל הפייסות שמאחר שהוא מפרש והולך לקמן בשחר הפרקים כל העבודות שכ"ג עובד בו ביום מאלינו נמצינו למדים איזה מהן ביוה"כ ואיזה מהן בשאר הימים ואל מלך יושב על כסא רחמים יזכנו לראות בבנין בית עולמים ואז תדע דברי מי קיימין עכ"ל הרמב"ן ז"ל. ומה שכתב ואל ישבש עליך דעתך מה שאמר בפ"ק דיומא ביו"ה דאיכא חולשא דכ"ג עבדינן מחצות כו' כתב כן לפי שראה שכך עלה בדעת התוספות שכתבו שם משום חולשא דכ"ג מחצות משמע דאפילו תרומת הדשן שהיא עבודת לילה אינה כשרה אלא בו ולהכי מקדימין לה כדי שינוח בין עבודה זו לעבודת היום כו' ומיהו לבסוף כתבו התם בשם ר"י כדברי הרמב"ן ז"ל. ולכאורה היה נראה לי דלא אמר וכל עבודת יוה"כ כו' אלא דוקא בעבודות המיוחדות ליום הכפורים דהיינו מעשה הפר של כ"ג ושני השעירים שאחד מהן שעיר המשתלח והקטרת הקטורת בקדש הקדשים אבל תמידין ועבודות של כל יום כשרות בכהן הדיוט אלא דא"כ קשה דהא תנן ביומא פרק אמר להם הממונה הביאו לו את התמיד קרצו כו' נכנס להקטיר קטרת של שחר ולהיטיב את הנרות כו' לכן דברי הרמב"ן ז"ל נראה לי עקר וכל הפורש ממנו כאלו פורש מן החיים:
<b>וכולן נוהגין במרובה בגדים.</b> קשה לי אמאי פטור על טומאת מקדש וקדשיו שהרי מרובה בגדים חטאתו שוה ליחידים כשבה או שעירה כדפרש"י בהדיא לעיל במשנה ובסוף פרק שני מפרש רבא טעמא דר"ש מי שחטאתו שוה ליחידים כו':
<b>וכולן נוהגין במשיח שעבר.</b> וא"ת דהא תנן בפרק אלו הן הגולין ומייתי ליה בסנהדרין ריש פרק כהן גדול ההורג כ"ג או כ"ג שהרג אינו יוצא משם לעולם ואמאי לא הדר במיתת משיח שעבר או במיתת משוח מלחמה לרבי יהודה שגם הם מחזירין את הרוצח. כבר תירצו התוספות בפרק בא לו כ"ג דכ"ג עיקר וכיון דהוה כ"ג בשעה שהרג לא הדר במיתת הני או במיתת כ"ג אחר שיעמידו תחתיו והא דקתני דמחזירין הרוצח היינו כגון דלא הוה כ"ג בשעה שהרג אי נמי הא דקתני אינו יוצא משם לעולם כגון דלא הוו משיח שעבר ומשוח מלחמה:
<b>ומחזיר את הרוצח דברי רבי יהודה.</b> פי' רבי יהודה מוסיף על דברי תנא קמא ואמר לא בלבד חמשה דברים האמורים בפרשה נוהגין בו אלא אף מחזיר את הרוצח והמפרש בענין אחר טועה הוא:
<b>יכול יהו מקריבין כולם אוננים.</b> פי' מדכתיב נמי בההיא פרשה ומן המקדש לא יצא דילפינן מיניה דכ"ג משיח מקריב אונן וא"כ יכול דעל כולם אמר ומן המקדש לא יצא:
<b>תלמוד לומר.</b> והוא תימה דאכתי קשה ואחר שחלקו הכתוב יכול לא יהא מצווה על האלמנה וי"ל דרבויא של והוא לא קאי על בתולה בלבד אלא גם על אלמנה דכתיב בתריה בפרשה והוא אשה בבתוליה יקח אלמנה וגרושה וגו':
<b>כ"ג פורם מלמטה וההדיוט מלמעלה כו'.</b> איכא למידק מה טיבן של אלו הפסקות לכאן שאינם מענין כוונת המסכתא כלל ואף פסקות אחרונות מה טיבן לכאן. וי"ל איידי דתנא לעיל במשנה ולא פורעין ולא פורמין הוצרך לשנות כאן כ"ג פורם מלמטה כדי שלא תטעה לפרש ולא פורמין כל עיקר דומיא ללא פורעין שפירושו ולא פורעין כל עיקר אליבא דכ"ע ואגב תנא נמי שאר דברים שבין כ"ג לכהן הדיוט ואיידי דתנא פר המשיח קודם לפר העדה שהיא בבא השייכא כאן לפי שהיא מענין כוונת המסכתא תנא נמי הנך פסקות אחרונות ולהכי לא פריך הגמרא על פסקות אחרונות תנינא חדא זימנא וכה"ג אשכחן בדוכתי טובא ובפרט בפ"ק דמגילה שהביא שם אגב כלל אחד אין בין אדר הראשון לאדר השני כו' כמה כללות של אין בין וכן בפרק בא סימן שהביא שם אגב כלל אחד מנדה כמה כללות משביעית ומעשר ופיאה וכאלה רבים ולא פריך הגמרא עליו תנינא חדא זימנא אבל אכתי איכא למידק דא"כ ה"ל למיתני ברישא פר המשיח ופר העדה עומדים פר המשיח קודם כו' ואח"כ ה"ל למיתני כל התדיר מחבירו קודם את חבירו כו' איידי דרישא אבל למיתני רישא אגב סיפא אין זה זה דרך המשנה וצל"ע:
<b>כ"ג מקריב אונן כו'.</b> בריש פרק שני דזבחים יליף ליה ממה שמצינו באהרן ביום שמתו נדב ואביהוא אמר ואכלתי חטאת היום הייטב בעיני ה' ש"מ שעל האכילה היה מקפיד ולא על ההקרבה מפני שמותר לכ"ג להקריב אפילו שהוא אונן ומדקאמר הן הקריבו וגו' כלומר אני הקרבתי מכלל דאי אינהו אקרוב שפיר נשרף מפני שההדיוט לא מקריב ולא אוכל ובפרק טבול יום מפרש אונן מי שמת לו אחד משבעה קרובים שחייב להתאבל עליו יום המיתה כלו בין נקבר המת בין לא נקבר הוא אונן דאורייתא ומיום המיתה ואילך כל זמן שלא נקבר המת הוא אונן דרבנן ויום הקבורה הוא אונן דרבנן כל אותו היום ואפילו לאחר הקבורה וכשנקבר המת ביום ראשון של מיתה כל הלילה שלאחריו הוא אונן דרבנן:
<b>אמר רבא למטה למטה ממש כו'.</b> בגמרא שלפנינו כתוב אמר רבא וטעות סופר הוא וצריך להיות אמר רב:
<b>רצה מבדיל קמי שפה שלו.</b> פי' נמוקי יוסף שהאימרא שעושין ביה הצואר קורע כדי שיהיו הקרעים מובדלים לשנים וכן נראה מדברי הטור שכתב וז"ל על כל המתים אם רצה מניח שפת הבגד שלימה וקורע מהשפה ולמטה ועל אביו ועל אמו צריך לקרוע השפה ע"כ. ופסקו התוספות בפרק אלו מגלחין בלשון הזה על שאר מתים לא יתחיל הקרע אצל גרונו אך מתחת שפת המלבוש כמו כנגד החזה או כנגד הקרע יקרע ועל אביו ועל אמו יבדיל למעלה עד כאן:
<b>אינו אלא קרע של תיפלות.</b> כלומר לא יצא ידי קריעה הואיל שאין הקריעה מובדלת לשנים ובפרק אלו מגלחין אמר מאי טעמא דרבי יהודה אמר ר' אבהו דכתיב ויחזק בבגדיו ויקרעם לשנים קרעים ממשמע שנא' ויקרעם איני יודע שהן לשנים אלא שנראין קרועין כשנים:
<b>הייתי אומר בראש ובגד של סוטה הכתוב מדבר.</b> פירוש שאין הכ"ג רשאי לפרוע ראש הסוטה ולא יפרום בגד הסוטה אלא כהן אחר אבל ראשו יפרע:
<b>כל התדיר מחבירו קודם את חבירו.</b> בזבחים ריש פרק כל התדיר נמי תנן משנה זו יותר מבואר וז"ל כל התדיר מחבירו קודם את חבירו התמידין קודמין למוספין מוספי שבת קודמין למוספי ראש חודש מוספי ראש חודש קודמין למוספי ראש השנה שנאמר מלבד עולת הבקר אשר לעולת התמיד תעשו את אלה ע"כ. וא"ת דבפרק תמיד נשחט אמרינן מנין שלא יהא דבר קודם לתמיד של שחר שנאמר העולה עולה ראשונה למה לי תיפוק לי' מהכא וכ"ת דההוא לנדרים ונדבות והאי למוספין דהמוספין קבוע להן זמן ונדרים ונדבות אפשר בכל יום ותדיר הא בפרק התכלת מייתי בהדיא קרא דהעולה אמתניתין דהתמידין אין מעכבין את המוספין דקאמר היכי דמי אי דאית ליה וליקדם והא תניא מנין שלא יהא דבר כו'. ועוד קשה טפי בסוף הגוזל קמא דריש מדכתיב מלבד איל הכפורים מכלל דכסף ברישא ופריך אלא מעתה מלבד עולת הבקר מכלל דמוספין ברישא והא תני מנין שלא יהא דבר כו' הוה ליה למיפרך ממתניתין דהכא דאדרבה דריש מדכתיב מלבד עולת הבקר מכלל דתמידין קודמין וליכא למימר נמי דאיצטריך קרא דהכא לצבור שאין להם תמידין אלא כדי אחד מהם דהא מתניתין לא בכה"ג איירי דומיא דסיפא דקתני דם חטאת קודם לדם עולה וליכא למימר דחד למצוה וחד לעכב דעיכובא ליכא כדאמר בפרק התכלת כבר תרצו התוספות שם דהעולה עולה ראשונה להקדמת הקטרת דבהקטרה איירי קרא דהעולה וקרא דהכא להקדמת שחיטה דתעשו את אלה בעשייה דדם כתיב והשתא ניחא דמייתי דרבא בפרק התכלת למימר דאפילו בהקטרה דלא תנן בפרק כל התדיר תמיד של שחר קודם אי נמי משום דלשון שלא יהא דבר קודם משמע טפי עיכובא ממה דמשמע מן המשנה לכן לא אייתיה מן המשנה דהכא והשתא ניחא דלא מייתי בהגוזל קמא ממתניתין לאוכוחי על מלבד איל הכפורים דלא הוי כסף ברישא דלעולם כסף ברישא כיון דכתיב כסף קודם ואח"כ איל אבל הכא איירי בעשיית הדם והכי קאמר קרא מלבד עולת הבקר שעשייתן כבר עבודת הדם תעשו את אלה אבל הקטרה דכתב מקמי קרא דמלבד עולת הבקר תהיה קודם התמיד דכולהו קראי דקמיה בהקטרה משתעו דהא כתיב בהו אשה וריח ולהכי איצטריך לאתויי מהעולה דאע"ג דהקטרת דמוספין כתיבא מקמי עולת הבקר הקטרת תמיד קודמת להן הכי נמי הכא אע"ג דכסף כתב מקמי מלבד איל הכפורים יכול להיות דאיל קודם. מיהו קשה דקראי דקמי מלבד עולת הבקר בעבודות דם איירי כדכתיב לעיל מיניה ושעיר חטאת אחד לכפר עליכם וכפרה בדם היא ועוד אמאי לא גמרינן הקטרה ודם מהדדי ומפרש הר"ר חיים דקרא דהעולה איצטריך לחביתין דמכל התדיר לא אתי דבכל יום איתנהו בתמיד וכן מוכח ביומא בפרק אמר להם הממונה דקאמר איברים קודמין למנחה דתניא מנין שלא יהא דבר כו' ואמר רבא כו' ובמנחת חביתין איירי דאי במנחת נסכים תיפוק לי' מדכתיב עולה ומנחה וקרא דהכא איצטריך ללמד על כל התדירין שקודמין מיהו אין מרויח כלל בזה יותר משאם נאמר דאיצטריך העולה לנדרים ונדבות. ויש לתמוה אמאי לא נפקא לן דתמידין קודמין למוספין מדכתיב בתמיד בבקר ויוקדם מוקדם דבר שנא' בו בבקר למוסף שכתב בו ביום דמשמע בעצומו של יום כדדרשינן בפרק תמיד נשחט ביום לאחר ואמרינן נמי מוספין בשש ואז אינו בקר והיינו יכולין לדחוק ולומר דאי לאו קרא דהעולה היינו מאחרין הקטרת תמיד עד אחר הקטרת דמוסף כדמשמע בהגוזל קמא מדכתיב מלבד ותעשה בבקר הוה מוקמינן לעבודת הדם אבל עדיין קשה כיון דכתב העולה לאפוקי מההיא סברא למה לי קרא דמלבד לאשמועינן דתמידין קודמין למוספין לעבודת הדם תיפוק לי' בתמיד בבקר ובמוספין ביום עכ"ל. ואע"פ דכאן העלו בתימה בלי תירוץ מ"מ בפרק התכלת תרצו דמויוקדם דבר שנאמר בו בבקר לדבר שנאמר בו ביום דמשמע בעצומו של יום לא שמעינן אלא שמצוה להקדים אבל אם הקדים ושחט הראוי להיות מאוחר יגמר ומהכא שמעינן דלא ע"ש:
<b>אשר לעולת התמיד למה לי.</b> פי' פשיטא דעולת הבקר היא עולת התמיד אלא תלה לך טעם דהקדמה בתדירות כדי שתלמוד שאר תדירים שיוקדמו דאי משום היא גופה למה לי לפרושי טעמא:
<b>דתנא דבי רבי ישמעאל וקדשתו לכל דבר שבקדושה כו'.</b> תימה דהא בפרק האשה רבה מפיק ליה להאי קרא וקדשתו לדרשא אחרינא מנין שאם לא רצה דפנו ת"ל וקדשתו בעל כרחו והיא ברייתא בת"כ, א"כ לפי זאת הברייתא דת"כ כל המקודש מחבירו הוא קודם את חבירו מנלן וליכא למימר דדריש ליה מקרא קדושים יהיו לאלהיהם דהא בת"כ מפיק ליה קדושים יהיו על כרחם ואין להקשות א"כ למה לי גם וקדשתו לאורויי בעל כרחו הא כבר ילפינן ליה מקרא קדושים יהיו דכתיב לעיל מיניה די"ל דלא קאי עשה דקדושים יהיו אלא אמה דכתיב בההיא פרשה לעיל מיניה דהיינו שלא יטמאו למתים שאם רצה להטמא למתים ב"ד מצווים להכריחם שלא יטמאו אבל וקדשתו אפסולות לכהונה קאי שאם נשאו נשים פסולות ב"ד מצווין להכריחם לגרשן וכן נראה בהדיא מפרש"י בחומש שפי' קדושים יהיו על כרחם יקדשום ב"ד על כך ואח"כ פירש וקדשתו על כרחו שאם לא רצה לגרש הלקהו ויסרהו עד שיגרש ולכן קשה לי על מה שפרש"י בפרק האשה רבה על הך ברייתא דת"כ שהבאתי מניין שאם לא רצה כהן להתקדש מן הטומאה ומנשים פסולות כו' שהרי מבואר דלא יליף מן וקדשתו בעל כרחו רק אם נשאו נשים פסולות אבל מה שהב"ד מצווין להכריחן שלא יטמאו למתים יליף מקרא אחרינא קדושים יהיו וצריך עיון. וגם ליכא למימר דדריש ליה כל המקודש מחבירו הוא קודם את חבירו מקרא קדוש יהיה לך וכדפרש"י בחומש קדוש יהיה לך נהוג בו קדושה לפתוח ראשון בכל דבר ולברך ראשון בסעודה שהרי בת"כ מפיק האי קרא קדוש יהיה לך לדרשא אחרינא לרבות בעלי מומין וגם על הרי"ף שפירש בפרק אלו מציאות גבי הא דקאמר וטומאת כהן עשה ולא תעשה עשה דכתיב וקדשתו תמיה אני טובא דהא זה אינו לא כשיטת ת"כ ולא כשיטת גמרא דידן. לא כשיטת ת"כ שהרי מבואר דעשה דטומאת כהן הוא קדושים יהיו ועשה שלא ישאו נשים פסולות הוא וקדשתו ולא כשיטת גמרא דידן שהיא כדדריש רבי ישמעאל וקדשתו לכל דבר שבקדושה לפתוח ראשון כו' ועשה דטומאת כהנים הוא קדושים יהיו גם לגמרא דידן וכן פרש"י והתוספות בהדיא בפרק אלו מציאות. ועוד קשה על הרי"ף לפי מה שהוא פירש דעשה דטומאת כהנים הוא וקדשתו א"כ למאי אתא קדושים יהיו אלימא שלא ישאו נשים פסולות קשה דהא לא כתיב בההיא פרשה ועוד דא"כ אמאי לא חשיב אלמנה לכ"ג אלא לא תעשה גרידא בפרק ב' דיבמות ובפרק כהן גדול והאיכא עשה דקדושים יהיו אלא בהכרח צריך אתה לומר דלא קאי עשה דקדושים יהיו אלא אמה דכתיב בההיא פרשה דהיינו שלא יטמאו למתים ואין להקשות דאכתי איכא מיהו עשה דוקדשתו לפי שכבר נתבאר דהגמרא דידן תפס עיקר לדרשת רבי ישמעאל שדריש וקדשתו נהוג בו קדושה לפתוח ראשון. לכן נראה לי שטעות נפל בספר הרי"ף וצריך להיות עשה דכתיב קדושים יהיו וכו' וכך הם דברי הרמב"ם ז"ל בסוף פי"א מהלכות גזילה ואבידה וגם מה שפרש"י בחומש קדוש יהיה לך נהוג בו קדושה לפתוח ראשון כו' קשה בעיני טובא למה הוציא המדרש הזה נהוג בו קדושה לפתוח ראשון כו' מפסוק קדוש יהיה לך שלא דרשו כן לא בגמרא דידן ולא בתורת כהנים ושבק שיטת גמרא דידן. ושמא י"ל בישוב קושיא הראשונה דתרתי משמע ליה לת"כ מקרא וקדשתו אי נמי מקרא קדוש יהיה לך וצריך עיון היטב:
<b>לפתוח ראשון ולברך ראשון כו'.</b> נראה בעיני דאיירי דוקא כשאין הישראל חכם גדול ממנו אלא הם שוים בחכמה כי בודאי לא יחלוק על המשנה שלימה דלקמן דקתני אימתי בזמן שכולם שוים כו' ואי אפשר לומר דלקמן איירי דוקא לפדות ולהחיות ולכסות אבל לא לכל דבר שבקדושה דהא בהדיא איתא בירושלמי דפרקין ובשבת פרק הבונה על הך משנה דלקמן אפילו ממזר ת"ח וכהן גדול עם הארץ ממזר ת"ח קודם לכ"ג עם הארץ סברין מימר לפדות ולהחיות ולכסות הא לישיבה לא אמר ר' אבין אף לישיבה והא דקתני המשנה לקמן וכ"ג עם הארץ לאו דוקא עם הארץ גמור אלא שאינו שוה בחכמה לישראל ותדע דאם לא כן יש להקשות מדיוקא דרישא אדיוקא דסיפא אבל אין לומר להפך בזמן שכולם שוים לאו דוקא אלא שניהם ת"ח ואף אם הישראל הוא חכם גדול ממנו והא דקתני וכ"ג עם הארץ דוקא הוא דא"כ איך אמר רבי אבין בירושלמי שהבאתי אף לישיבה וסתם ישיבה היינו בתלמוד תורה כדאשכחן בפרק יש נוחלין אמר ר' אמי בישיבה הלך אחר החכמה. ומיהו אפשר לומר דדוקא לישיבה ולברך ראשון וכל כיוצא בזה דלא תקון בה מידי מפני דרכי שלום קאמר אבל לא לענין לפתוח ראשון בתורה שתקנו מפני דרכי שלום דכהן קורא ראשון ואע"ג שפרש"י בפרק הנזקין לפתוח ראשון בכל דבר כבוד בין בתורה בין בישיבה הוא ידבר בראש ע"כ. מ"מ התקנה לא נתקנה אלא דוקא בקריאת התורה דכהן קורא ראשון כמפורש בפרק הניזקין ומיהו אע"ג שאין דין קדימה מן התורה לכהן אם הישראל חכם גדול ממנו כדאמרן מ"מ אם רוצה הישראל לכבדו בגלל הכהונה מעליותא הוא כיון דלאו עם הארץ הוא ואם עשה כן מאריך ימים כדאיתא בפרק בני העיר שאלו תלמידיו את רבי פרידא במה הארכת ימים אמר להם מימי לא ברכתי לפני כהן ופריך הגמרא למימרא דמעליותא הוא והאמר ר' יוחנן כל ת"ח שמברך לפניו אפי' כ"ג עם הארץ אותו ת"ח חייב מיתה ומשני כי קאמר איהו בשוין ובהכרח צריך אתה לפרש דשוין לאו דוקא אלא כלומר שהכהן נמי ת"ח הוא אבל רבי פרידא גדול ממנו הוה ואפילו הכי לא בירך לפניו דאם לא כן קשה מאי רבותיה דרבי פרידא והלא מן הדין היה להקדימו מכח וקדשתו לכל דבר שבקדושה לברך ראשון ועוד שהרי ר' יוחנן עצמו לא אמר אלא כ"ג עם הארץ א"כ התרצן לא הוה צריך לומר אלא כי קאמר איהו כשאין הכהן עם הארץ אלא על כרחך כדאמרן. אמנם מפשט דברי התוס' בפרק הניזקין ובפרק בני העיר משמע דבי רבי ישמעאל איירי אם הכהן ת"ח אע"ג שהישראל הוא ת"ח גדול ממנו יש לו דין קדימה מן התורה לכל דבר שבקדושה מוקדשתו וכל עיקר יסוד בנינם הוא מדיהיב טעם בפרק הניזקין דרב הונא קרי בכהנא משום דאפילו רבי אמי ורבי אסי כהני חשיבי דא"י מיכף הוו כייפי ליה משמע דאי לאו הכי אסור אפילו הוא גדול מכל בני עירו ועל פי דרכם הוצרכו לדחוק ולפרש דגם לרבי פרידא היו כפופים כל הכהנים דאם לא כן מאי רבותיה אי נמי דוקא בקריאת התורה שתקנו מפני דרכי שלום דכהן קורא ראשון התם לא יקרא שום ישראל בכהני אלא א"כ הוה גדול הדור דכולהו כהני כייפי ליה אבל גבי רבי פרידא מיירי בברכה שבסעודה דלא תקון בה מידי מפני דרכי שלום לכך היה יכול לברך לפני כהן הפחות ממנו ולי נראה אי משום הא מדיהיב טעם דרב הונא קרי בכהני משום דאפילו רבי אמי ורבי אסי כהני חשיבי דא"י מיכף הוו כייפי ליה לא איריא מידי מפני דלא אמר דאפילו כהני חשיבי דא"י הוו כייפי ליה אלא להפליג בחכמתו של רב הונא שלא היה שום כהן שוה לו בחכמה עד דאפילו רבי אמי ורבי אסי מסתמא הוו כייפי ליה מרוב חכמתו דהכי אורח ארעא להיות כל אדם כפוף למי שגדול ממנו בחכמה כענין שאמרו בפרק מקום שנהגו ובפ"ק דחולין אבל מבבל לא"י כיון דאנן כייפינן להו כו' ופירשו התוספות בשם ר"ת דהיינו לומר כיון דאנן כייפינן להו מכח שהם חכמים גדולים בתורה יותר דאוירא דא"י מחכים כו' אבל לענין דינא אין אנו צריכין אלא שיהיה הישראל גדול יותר מהכהן ואע"פ שאין הכהן כפוף ליה אין אנו משגיחין ביה הואיל דאורח ארעא להיות כל אדם כפוף למי שגדול ממנו בחכמה כדאמרן בטלה דעתו אצל כל אדם וכן הוא דעת הרמב"ם והרשב"א והרא"ש ורוב הפוסקים נמצא שיש חמשה חלוקים בדבר שאין מצוה מן התורה להקדים את הכהן מכח וקדשתו אלא דוקא כשאין הישראל חכם גדול ממנו ואם הכהן ת"ח אפילו אם הישראל חכם גדול ממנו מעליותא הוא להקדים את הכהן בגלל הכהונה כדחזינן ברבי פרידא ואינו אסור משום ולמשנאי אהבו מות כיון דלאו עם הארץ הוא אבל אם הכהן עם הארץ אין רשאי הישראל ת"ח להקדימו לברך לפניו דרך חק ומשפט בגלל הכהונה משום ולמשנאי אהבו מות אבל אם הישראל ת"ח נתן רשות לכהן ע"ה לברך ברכת המוציא או ברכת המזון אין כאן בית מיחוש דהא חכם יכול ליתן רשות ואפילו לישראל הפחות ממנו לברך ברכת המזון כדאיתא בברכות דרבי אמר לרב קום משי ידך ואם הכהן ת"ח ואין הישראל חכם גדול ממנו יכול הכהן ליתן רשות לישראל לברך לפניו בסעודה ואפילו בסעודת נישואין וברית מילה דשכיחי בה רבים כיון דמסיק הגמרא בפרק הניזקין דדרכי שלום דקתני מתניתין היינו לכדמר דאמר לא שנו דחולק כבוד למי שגדול ממנו אלא בסעודה אבל בבית הכנסת לא וכיון דמסיק דאבית הכנסת נמי לא אמרן אלא דוקא בשבתות ויו"ט דשכיחי רבים ממילא ידעינן דבסעודה מותר אפילו שכיחי רבים משום דלא אתאי לאינצויי שהבעל הבית נותן לברך לאשר יישר בעיניו כן נראה לי:
<b>וליטול מנה יפה ראשון.</b> בנדרים פרק קונם יין מייתי הך דרשא ופרש"י וליטול מנה יפה ראשון כשחולק עם אחיו הכהנים בלחם הפנים ע"כ. וכן פי' הר"ן בפרק הקורא את המגילה עומד ומסיק וז"ל ורש"י ז"ל פירש אם בא לחלוק עם ישראל בכל דבר לאחר שחלקו בשוה יאמר לו ברור וטול איזה מהן שתרצה אע"ג דקרא דוקדשתו גבי כ"ג כתיב מיניה ילפינן דכהן הדיוט נמי ראוי שיהא מקודש מישראל עכ"ל. ואני שמעתי ולא אבין היאך אפשר לומר דקרא דוקדשתו גבי כ"ג כתיב הלא יש כמה תשובות שאי אפשר לומר כן איבעית אימא קרא איבעית אימא גמרא איבעית אימא סברא קרא מדכתיב אח"כ והכהן הגדול מאחיו וכו' ש"מ בהדיא דעד השתא לא איירי בכ"ג אלא בכהן הדיוט וקרא דוקדשתו הוא צווי לישראל שינהגו קדושה בכהן וכן מוכיח הטעם דקאמר הקרא כי את לחם אלהיך הוא מקריב וגו' ואי משום דכתיב בתחלת הפרשה אמור אל הכהנים וגו' ולא נזכר ישראל מה בכך די"ל דקרא וקדשתו נאמר בצווי למשה לנוכח ולכל ישראל הנגררים אחריו גמרא שהרי בפ"ק דיומא תנן ונוטל חלק בראש וקאמר בגמרא כיצד נוטל חלק בראש אומר חטאת זו אני אוכל כו' ולא מהדר למילף הא דכ"ג נוטל חלק בראש מקרא דוקדשתו ובפרק יהודה כמו שפירשתי שם א"כ אמאי לא מייתי סיוע לר"י מן סתם משנה דכריתות שהבאתי וגם הפוסקים לא זכרוה ואיני יודע למה הגה"ה ופסק הרא"ש כרבי יוחנן וכן פסק הרמב"ם בפרק ה' מהלכות ת"ת וכן פסק המרדכי בפרק אלו מגלחין בשם ר"י וכתב בשם אבי העזרי דפסק כרב ששת וחיליה כיון דקי"ל רבי יהודה ורבי יוסי הלכה כרבי יוסי. וקשה בעיני טובא לפי דבריו יש להקשות על רבי יוחנן דסתרי דבריו אהדדי דהא רבי יוחנן עצמו אמר האי כללא רבי יהודה ורבי יוסי הלכה כרבי יוסי בפרק מי שהוציאוהו ואיך פסק כאן כרבי יהודה נגד רבי יוסי. אמנם לפי האמת לא קשיא מידי שהרי כבר איתא בהדיא בפרק מי שהוציאוהו דרבי יוחנן עצמו לא כייל האי כללא אלא דוקא להיכא דלא איתמר הלכתא לא כמר ולא כמר אבל לפעמים הוא בעצמו פוסק כנגד האי כללא כמו שפירשתי לעיל ריש פ"ק ובפרט בנדון זה דמסיק הגמרא אליבא דרבי יוחנן דסתם משנה דקתני רבו שלמדו חכמה היינו רוב חכמתו כרבי יהודה א"כ פשיטא דבכה"ג לא כייל רבי יוחנן מעולם רבי יהודה ורבי יוסי הלכה כרבי יוסי במקום דסתם משנה כרבי יהודה וגם טעם השני שנתן אבי העזרי לפסקו הואיל ורבא שהוא בתראה עביד עובדא כר' יוסי אין לו שחר דאין בדברי רבא הכרע דעביד עובדא כרבי יוסי הלכך יש לדון כמו שפסקו הרמב"ם ור"י והרא"ש וסייעתם שהם רוב המנין ורוב הבנין ומצאתי כתוב בספר חסידים סימן תקפ"ה הא דרבו קודם לאביו היינו שלומד עמו בחנם אבל אם אביו שוכר לו רבי ומלמדו אביו קודם לכל דבר וסברא נכונה היא אלא שלא חלקו הפוסקים ז"ל):
<h2>דף יג.</h2>
<b>אמו קודמת לכולם.</b> פי' אפילו לדידיה אע"ג דחייו קודמין לחיי אביו וחיי רבו כדאיתא בסוף פרק אלו מציאות אפס כי לא יהיה בך אביון אביון שלך קודם לשל כל אדם והוי ליה למימר מכ"ש לחיי אמו דגריע טפי משל אביו כדאמרינן בפ"ק דקידושין גבי מורא וכבוד אפילו הכי לענין להוציא מבית השבי אמו קודמת לכולהו משום דילמא עבדי בה איסורא. והא דתנן בפ' בתרא דכריתות האב קודם לאם בכל מקום לאו דוקא בכל מקום אלא דוקא לענין כבוד כדמוכח שם במשנה (הגה"ה וכתב בהגהת מרדכי דכתובות שמכאן פסק מהר"מ ז"ל שאם איש ואשתו שבויים אשתו קודמת לו אע"ג דליתיה קמן ב"ד יורדין לנכסיו ופודין אותה ואפילו עומד וצווח אל תפדוה מנכסי אין שומעין לו. ע"כ הגה"ה):
<b>מלך קודם לכ"ג כו'.</b> והא דכתיב ולפני אלעזר הכהן יעמוד היינו דוקא כשישאל לו במשפט האורים:
<b>שנאמר ויאמר המלך אליהם וגו'.</b> מדקאמר ליה דוד לצדוק הכהן דהוה כ"ג קחו עמכם מעבדי אדוניכם ועל כרחך אנפשיה קאמר ש"מ דמלך אדוניו של כ"ג הוא ואומר שמע נא יהושע הכהן מאי ואומר וכ"ת דילמא שאני צדוק דהוה מכהן באורים ותומים והוה ליה כהן ונביא ואמטו להכי עדיף מנביא כדכתיב ולפני אלעזר הכהן יעמד ושאל לו במשפט האורים יהושע נביא הוה ואפילו הכי הוה צריך לאלעזר אבל כ"ג שאין מכהן באורים ותומים לא עדיף מנביא ת"ש שמע נא יהושע הכהן הגדול ויהושע הכ"ג בבית שני הוה דהא בנבואת זכריה כתיב וזכריה בבית שני הוה דכתיב בעזרא התנבו חגי נביאה וזכריה בר עדוא נביאיא וכתיב בנבואת חגי בשנת שתים לדריוש המלך ויער ה' את רוח זרובבל בן שלתיאל ואת רוח יהושע בן יוצדק הכהן הגדול וגו' ויבואו ויעשו מלאכה וגו' ובית שני לא הוה ביה אורים ותומים דכתיב בעזרא עד עמוד הכהן לאורים ותומים ואפ"ה הקדים כ"ג לנביאים דכתיב אתה ורעיך שמא תאמר הדיוטות היו ת"ל כי אנשי מופת המה ואין מופת אלא נבואה כלומר אין נקראין אנשי מופת אלא אנשי נבואה שנעשה מופת על ידן שנאמר כי יקום בקרבך נביא וגו' ונתן אליך אות או מופת וכ"ת דילמא יהושע הכ"ג נמי נביא הוה דהא קא משתעי מלאך בהדיה דכתיב ויעד מלאך ה' ביהושע לאמר שמע נא יהושע וגו' לא ס"ד דהא זכריה הוא דקא חזי לה לכולא מילתא ורחמנא הוא דאחוי ליה הכי במראה הנבואה להודיע גדולתו של יהושע הכהן הגדול תדע ברישא דענינא ויראני את יהושע הכהן הגדול עומד לפני מלאך ה' וגו'. עכ"ל הרמ"ה ז"ל:
<b>משוח משמן המשחה קודם למרובה בגדים.</b> קשה בעיני טובא היאך אפשר דלהוו בזמן אחד משוח בשמן המשחה ומרובה בגדים הלא יש שתי תשובות בדבר ולפי עניות דעתי לית נגר ובר נגר דיפרקינהו חדא שהרי בהדיא תניא בתוספתא ובירושלמי דמכילתין בפרקין משוח משמן המשחה היה בבית ראשון ומרובה בגדים היה בבית שני ואע"ג דלאו דוקא קאמר בבית שני אלא אף בבית ראשון מימות יאשיהו ואילך שנגנז צלוחית של שמן המשחה כדאיתא לעיל מ"מ קשה במאי עסקינן אילימא קודם מיתת יאשיה מי הוה מרובה בגדים שהרי תניא בת"כ בפרשת אחרי מות ומייתי לה בפ"ק דיומא ולדורות מנלן דלא מעכבא דתניא וכפר הכהן אשר ימשח אותו ואשר ימלא את ידו וגו' מה ת"ל לפי שנאמר שבעת ימים ילבשם הכהן תחתיו מבניו אין לי אלא נתרבה שבעה ונמשח שבעה נתרבה שבעה ונמשח יום אחד נתרבה יום אחד ונמשח שבעה מנין ת"ל אשר ימשח אותו ואשר ימלא את ידו מ"מ כו' הרי קמן מבואר דאע"ג דמשיחה שבעת ימים אינה מעכבת מ"מ מעכב המשיחה שלא היה מתמנה כ"ג בזמן שהיה שמן המשחה עד שנמשח לפחות יום אחד קודם יום הכפורים דאם לא כן מאי איצטריך קרא למעוטי דאינו מעכב משיחה שבעה ימים דמהיכא תיתי והכי איתא בהדיא לעיל אי הוי משוח הוי כ"ג ואי לא לא הוי כ"ג ומפני כך אמרו בתוספתא ובירושלמי שהבאתי מרובה בגדים היה בבית שני דאלו בבית ראשון בזמן שהיה שמן המשחה לא היה מתמנה כ"ג עד שנמשח כמו שנתבאר ואי איירי אחר מיתת יאשיהו מי הוה משוח ואי אפשר לומר דאיירי במשוח באפרסמא דכיא שהרי אפרסמא דכיא לא הוזכר בשום מקום גבי כהנים אלא גבי מלכים ומפני המחלוקת כדאיתא לעיל והא ודאי דאפרסמא דכיא אינו מוסיף קדושה כלל וא"כ אמאי נקדמיה דהא ליתיה בפר ואינו מקודש מחבירו ואי אפשר לומר לעולם אימא לך דאיירי קודם מיתת יאשיהו ואיירי שאירע בו קרי בכהן המשיח ביום הכפורים והכהן שהיו מתקינין לו תחתיו שמא יארע בו פסול נתרבה בבגדים בלבד ביום הכפורים ושמש תחתיו כי אין משיחתו דוחה יום הכפורים כדמשמע בהדיא בפ"ק דיומא גבי ומתקינין לו כהן אחר פשיטא אירע בו פסול קודם תמיד של שחר מחנכין אותו בתמיד של שחר אלא אירע בו פסול אחר תמיד של שחר במה מחנכין אותו כו' ואיפליגו התם רב אדא ואביי ורב פפא ולא אישתמיט חד מנייהו לומר דמחנכין אותו במשיחה דהא ליתא דא"כ לא נקרא משוח משמן המשחה סתם אלא משוח שעבר מחמת קריו והרי אמר אח"כ מרובה בגדים קודם למשוח שעבר מחמת קריו. ואפילו אם תרצה לדחוק ולפרש הא דקאמר משוח משמן המשחה קודם למרובה בגדים איירי לאחר יום הכפורים שחוזר הראשון לעבודתו ומעבירין השני כדאיתא לעיל והא דקאמר מרובה בגדים קודם למשוח שעבר מחמת קריו איירי ביום הכפורים עצמו גם זה אי אפשר בשום פנים דא"כ לא היה לו לקרותו להראשון משוח ולשני מרובה בגדים אלא הוה ליה לקרותו להראשון כהן משמש ולשני כהן שעבר כדתנן לעיל ובפ"ק דמגילה אין בין כהן משוח משמן המשחה למרובה בגדים אלא פר הבא על כל המצות אין בין כהן המשמש לכהן שעבר אלא פר יום הכפורים כו' ובמכות פרק אלו הן הגולין נמי תנן אחד משוח בשמן המשחה ואחד המרובה בבגדים ואחד שעבר ממשיחותו מחזירין את הרוצח כו' ובסנהדרין פרק כ"ג תניא סגן ומשוח שעבר בימינו כו' ש"מ בהדיא מדקתני גבי הדדי כהן משוח ומרובה בגדים כהן משמש וכהן שעבר דלא נקרא כהן משוח משמן המשחה אלא מי שלא אירע בו פסול מעולם ולא נקרא מרובה בגדים אלא מי שנתמנה כ"ג ברבוי בגדים בלבד מימות יאשיהו ואילך וכן פרש"י בכולא גמרא ועוד דהא בהדיא תניא בת"כ בפרשת צו אין מושחין שני כהנים גדולים כאחד ומפיק ליה מדכתיב ביום המשח אותו אותו ולא שני והכי איתא נמי בירושלמי דמכילתין בפירקין וא"כ היאך אפשר דלהוו בזמן אחד משוח בשמן המשחה ומרובה בגדים בא הוו שני כהנים גדולים כאחד כלומר בזמן אחד וזה אסור כמו שנתבאר ואי אפשר לומר דדוקא אין מושחין שני כהנים גדולים כאחד אבל ממנין שני כהנים גדולים כאחד חד משוח משמן המשחה וחד מרובה בגדים דהא ליתא שהרי מרובה בגדים הוא כל כך כ"ג מן התורה כמו משוח משמן המשחה דשניהם מפורשים בקרא ואין ביניהם אלא פר הבא על כל המצות כדתנן לעיל ובפ"ק דמגילה ועוד דזיל בתר טעמא שהוא משום איבה כדאמר רבי יוחנן בירושלמי שהבאתי ואין לך איבה גדולה מזו דחד יהיה משוח והשני לא יהיה משוח אלא יהיה נתרבה בבגדים בלבד ומהאי טעמא סתם וכתב הרמב"ם ז"ל בפ"ה מהלכות כלי המקדש אין ממנין שני כהנים גדולים כאחד ואי אפשר לומר דדוקא כאחד אין ממנין שני כהנים גדולים אבל בזה אחר זה ממנין דהא נמי ליתא מהטעם שכתבתי דזיל בתר טעמא שהוא משום איבה וא"כ אין חלוק בין בפעם אחת בין בזה אחר זה דהא אדרבה יותר איבה איכא בזה אחר זה אלא על כרחך הא דקאמר כאחד ר"ל בזמן אחד ואין דבר זה צריך יותר חזוק כי פשוט ומפורסם בכמה דוכתי בגמרא ובמדרש רבה שלא היה מתמנה רק כ"ג אחד בלבד. שוב יגעתי ומצאתי שכוונתי ת"ל לדעת התוספות במסכת נזיר ריש פרק כ"ג שגם הם כתבו סתירה זו ממש שכתבתי לעיל דא"כ לא היה לקרותו להראשון משוח ולשני מרובה בגדים כו' וז"ל ואי מיירי אחר יום הכפורים לא היה לו לקרותו לזה מרובה בגדים אלא שעבר. וכתבו עוד שם קודם זה וז"ל והשתא משוח ומרובה בגדים משכחת לה בדור אחד כגון שנמשח אחד לכ"ג ובתוך כך נגנז שמן המשחה ואירע בו קרי בכהן המשוח ומינו אחר תחתיו מרובה בגדים לעבוד עבודה ביוה"כ וקשה דא"כ הוה ליה למימר משוח חזי לעבודה ומרובה בגדים לא חזי לעבודה דראשון חוזר לעבודתו כדקאמר גבי משוח שעבר. ונראה לומר כגון שכ"ג גלה ומינו אחר תחתיו מרובה בגדים כגון שנגנז השמן כבר ושימש כמה שנים שאף אם הראשון שב אינו חוזר לעבודתו שהרי שימש זה תחתיו כמה שנים עכ"ל. וכתבו עוד וז"ל מרובה בגדים ומשוח שעבר וה"ה דמצי למינקט משוח ומשוח שעבר או מרובה בגדים ומרובה בגדים שעבר אלא רבותא נקט דאפילו אותו שעבר משוח מרובה בגדים עדיף ממנו מרובה בגדים ומשוח שעבר. לכאורה משמע מרובה בגדים כגון שכבר נגנז שמן המשחה והיה כ"ג מרובה בגדים ואירע בו קרי ומינו אחר תחתיו ומשחוהו ועבד ביוה"כ ושוב הראשון שהוא מרובה בגדים חוזר לעבודתו והשתא יש לפנינו מרובה בגדים ומשוח שעבר ואי אפשר לומר כן דאיך נעשה זה שמשחו שני ולא משחו הראשון אלא יש לפרש כגון שיש כאן כ"ג משוח שעבר ואירע בו קרי ומשחו אחר תחתיו ועבד יום כפורים אחד ושוב המשוח הראשון חזר לעבודתו ועבד כמה שנים אחרי כן ומשוח השני עבד עבודתו ובין כך ובין כך נגנז שמן המשחה וזה המשוח הראשון שחזר לעבודתו גלה עם יכניה ומינו אחר תחתיו מרובה בגדים אבל משוח שעבר אינו מתמנה תחתיו כל ימי חייו של הראשון אף כי יצא בגולה משום איבה ולהכי ליכא למימר דמת המשיח דא"כ משיח שעבר יתמנה תחתיו אלא גלה ומינו מרובה בגדים תחתיו והשתא המשיח שעבר קודם למרובה בגדים בזמן שעדיין היה שמן המשחה והשתא שניהם המרובה בגדים והמשיח שעבר מרובה בגדים עדיף שעבד עבודה שראוי לעבודה ואלו משיח שעבר לאו בר עבודה הוא כדאמרינן בפ"ק דיומא דלכהן גדול אינו ראוי משום איבה ולא לכהן הדיוט דמעלין בקדש ואין מורידין כרבי יוסי דאמר אינו ראוי לא לכ"ג ולא לכהן הדיוט עכ"ל התוספות. וכל זה איננו שוה לי כי מה שכתבו כגון שכ"ג גלה עם יכניה כו' שאף אם הראשון שב אינו חוזר לעבודתו זה לא היה ולא נברא שאי אפשר לומר כן דשתי תשובות יש בדבר חדא שהרי בפ"ק דיומא פסק רבי יוחנן דהלכה כרבי יוסי דאמר אם אירע קרי לכ"ג ומינו אחר תחתיו שהראשון חוזר לעבודתו והשני אינו ראוי לא לכ"ג ולא לכהן הדיוט והקשו התוספות הילכתא למשיחא ותרצו שיש נפקא מינה לפרנס או שאר ממונה על השררה שעבר מחמת האונס ומינו אחר תחתיו דראשון חוזר לעבודתו כשיעבור האונס. ומי שאין עיניו תרוטות יראה מזה שאין חלוק בין זמן מרובה לזמן סמוך אלא לעולם חוזר לשררתו כשהיה אונס ואין לך אונס גדול מזה שגלה שלא בטובתו ועוד דלא גרע מרוצח שגלה לערי מקלט שחוזר לעירו במיתת כהן שחוזר לשררה שהיה בה לרבי מאיר ואפילו לרבי יהודה דפליג עליה בסוף פרק אלו הן הגולין וס"ל שאינו חוזר לשררה שהיה בה שאני התם דכתיבי קראי ישוב הרוצח וגומר שיבה מושב אל משפחתו וגומר למשפחתו הוא שב ואינו שב למה שהוחזקו בו אבותיו דוקא התם שעשה עבירה שהרג בשוגג או עבד עברי שמכר עצמו או נמכר בגנבתו אבל האי דלא עבר עבירה אפילו רבי יהודה מודה שחוזר לשררתו אם לא שתאמר דמה שכתבו כגון שכ"ג גלה ר"ל גלה מעצמו כמו שהיה ירמיה גלה מעצמו עד שאמר לו הקב"ה חזור וכן אמרו בפ"ק דמגילה גבי מרדכי אשר הגלה מירושלים שגלה מעצמו אבל זה דוחק גדול לומר שכ"ג גלה מעצמו דבשלמא גבי מרדכי מצינו בקרא שגלה מעצמו והיכא דגלי קרא גלי והבו דלא לוסיף עליה. ולפי דרכם של התוספות טפי היה נראה לי ליישב בענין אחר כגון שכ"ג גלה לערי המקלט ומינו אחר תחתיו בריבוי בגדים כגון שנגנז השמן כבר ושימש כמה שנים שאף אם הראשון שב במיתת כהן שעבר ממשיחתו לרבנן או במיתת משוח מלחמה לרבי יהודה בפרק אלו הן הגולין אינו חוזר לשררותו משום דהלכה כרבי יהודה לגבי רבי מאיר דאמר רוצח שגלה אינו חוזר לשררה שהיה בה. ועוד יש להקשות על תירוץ התוספות שהרי שריה כ"ג גלה בגלות יכניה ויהוצדק בגלות צדקיהו כמפורש בסוף מלכים וכן כתבו התוספות בהדיא בפ"ק דיומא גבי ולא שמשו במקדש ראשון אלא י"ח כהנים כו' דשריה כ"ג גלה בגלות יכניה וא"כ היאך אפשר לומר כגון שכ"ג גלה כו' שאף אם הראשון שב כו' שהרי מקרא מלא הוא בסוף מלכים ובסוף ירמיה דשריה כ"ג גלה בעל כרחו ולא שב מעולם אלא נהרג ברבלה כדכתיב ויקח רב טבחים את שריה כהן הראש ואת צפניה כהן משנה וגו' ויך אותם מלך בבל וימיתם ברבלה וגו' וגם מה שכתבו אח"כ אלא יש לפרש כגון שיש כאן כ"ג משוח כו' וזה המשיח ראשון שחזר לעבודתו גלה עם יכניה כו' אין לו קיום והעמדה כלל ועקר מכמה טעמים חדא שהרי שריה כ"ג גלה עם יכניה כמו שנתבאר והא ודאי דשריה לא היה משוח כלל שהרי חלקיהו היה כ"ג בימי יאשיהו ואחר חלקיהו היה בנו עזריה כ"ג ואחר עזריה היה בנו שריה כ"ג כמפורש בדברי הימים וכבר מת יאשיהו אפילו קודם חלקיהו כמפורש במלכים ועוד למה לא מנו תחתיו כ"ג משוח שעבר כי מה איבה שייך אם הראשון גלה. סוף דבר חזרתי על כל צדי צדדים ולא יכולתי למצוא תירוץ מספיק וגם שאלתי חכמים ואין מגיד לי ולכן אומר אני מאן דמתרגם לי ברייתא זו מובילנא מאניה בתריה לבי מסותא:
<b>סגן קודם לאמרכל.</b> בירושלמי דשקלים פרק אלו הן הממונים קחשיב עוד מעלה אחת שסגן קודם לקתיקול וקתיקול קודם לאמרכל:
<b>דתניא סגן ומשוח מלחמה שהיו כו'.</b> בנזיר ריש פרק כ"ג מייתי ברייתא זו בלשון זה אין בין משוח מלחמה לסגן אלא שאם יהיו מהלכין בדרך כו' והקשו התוספות דהא טובא איכא בינייהו כל החמשה דברים האמורים בפרשה לא פורע ולא פורם מצווה על הבתולה ואסור באלמנה דאינן נוהגין בסגן ונוהגין במשוח מלחמה כדאיתא לעיל ועוד משוח מלחמה משמש בבגדים שכ"ג משמש וסגן עובד בבגדים שכהן הדיוט משמש כדאיתא ביומא שלהי פרק בא לו ותרצו דודאי טובא מילי איכא דמשוח מלחמה חמור מסגן ותנא קולי קולי קתני דאין קולא שנוהגת במשוח מלחמה שלא תנהוג בסגן רק הך והכי נמי אמרינן בפרק מקום שנהגו תנא קולי קולי קתני:
<b>כהן קודם ללוי לוי לישראל כו'</b> בירושלמי אמרו לוי קודם לישראל לוי לאו ישראל הוא אמר ר' אבין בשעת הדוכן שנינו ע"כ, וכה"ג איתא בירושלמי דנזיר פרק כ"ג גבי לוי וישראל יטמא ישראל לוי לאו ישראל הוא א"ר אבין בשעת הדוכן שנינו משמע דהשתא דליכא דוכן אינו קודם לישראל וכן פרש"י בהדיא בחומש בפסוק השמר לך פן תעזוב את הלוי כל ימיך על אדמתך וז"ל על אדמתך אבל בגולה אינך מוזהר עליו יותר מעניי ישראל ע"כ. וחפשתי לדעת מנין לו ומצאתי בספרי שדרשו כן על אדמתך ולא בגולה ע"כ אבל הפוסקים לא חילקו בין זמן לזמן אלא פסקו כסתם משנה שלנו כיון דבגמרא דידן לא חלק בין זמן לזמן ובירושלמי דברכות בסוף פרק אין עומדין משמע שיש ללוי דין קדימה לברך לפני ישראל במקום שאין שם כהן אפילו השתא דליכא דוכן מדקאמר שם ריב"ל מימי לא ברכתי לפני כהן ולא ברך ישראל לפני וריב"ל לוי היה אבן הטור א"ח בסוף סימן ר"א כתב בשם מהר"מ מרוטנבורג ז"ל שאין לו דין קדימה והא דקאמר שלא בירך ישראל לפניו מצד גדולתו ז"ל ולא מצד לויה וקשה לי על דבריו כיון שאין לו דין קדימה לענין ברכה למה יהיה לו דין קדימה לענין צדקה להחיותו טפי מלענין ברכה ושאר דברים שבקדושה דהא אדרבה עיקר קרא בעת ההיא הבדיל ה' את שבט הלוי לשאת את ארון וגו' דיליף מיניה דלוי קודם לישראל איירי לענין דברים שבקדושה וצריך לי עיון:
<b>ישראל לממזר כו'.</b> עדיפא מינה תניא בתוספתא ישראל קודם לחלל וחלל לשתוקי ושתוקי לאסופי ואסופי לממזר כו':
<b>וכהן גדול עם הארץ.</b> לאו דוקא עם הארץ אלא שאינו שוה בחכמה לישראל כדהוכחתי יפה לעיל בדבור לפתוח ראשון ולברך ראשון כו':
<b>ממזר ת"ח קודם לכ"ג עם הארץ.</b> בירושלמי דפרקין וכן בשבת פרק הבונה איתא על משנה זו סברין מימר לפדות ולהחיות ולכסות הא לישיבה לא א"ר אבון אף לישיבה ע"כ ומיניה נשמע דהא דתנן כהן קודם ללוי כו' היינו לכל מילי ומפני כך תנא סתם כהן קודם ללוי כו':
<b>שנאמר ובני עמרם אהרן ומשה ויבדל אהרן כו'.</b> פסוק הוא בדברי הימים [א' כ"ג] ובפ' הניזקין יליף לה רב אשי נמי מהאי קרא דכהן קודם ללוי ואין להקשות למה יליף לה מדברי קבלה ולא יליף לה מדברי תורה דאמר קרא ויכתוב משה את התורה הזאת ויתנה אל הכהנים בני לוי אטו אנא לא ידענא דהכהנים בני לוי נינהו אלא כהנים ברישא והדר לוי כדיליף לה רב מתנה התם ורבי יצחק נפחא יליף לה התם מקרא ונגשו הכהנים בני לוי די"ל משום דעקר פשטיה דקרא הכהנים בני לוי לאו להכא אתא דהא מצינו בכ"ד מקומות בתורה דכהנים אקרו בני לוי הלכך ניחא ליה טפי למילף מהאי קרא של דברי קבלה שהוא מפורש בהדיא דכהן קודם ללוי:
<b>שנאמר בעת ההיא הבדיל ה' את שבט הלוי מתוך וגו'.</b> תיבת מתוך טעות סופר הוא והכי גרסינן את שבט הלוי לשאת את ארון ברית ה' וגו' ואע"ג שנמצא כתוב בפירוש המשנה לר"ע מברטנורה ז"ל שפירש לוי קודם לישראל דכתיב בעת ההיא הבדיל ה' את שבט הלוי מתוך בני ישראל שבוש גמור הוא כי פסוק זה לא היה ולא נברא ואולי לשון מתוך בני ישראל הוא תוספות שהוסיף מסברא דנפשיה לפרש הקרא הבדיל ה' את שבט הלוי כלומר מתוך בני ישראל:
<b>כלב מכיר את קונו בוראו דכתיב ולכל בני ישראל לא יחרץ כלב לשונו ואמטו להכי כתיב לכלב תשליכון אותו ולא כתיב לחתול תשליכון אותו מפני שהכלב מכיר את קונו וחתול אינו מכיר את קונו.</b> ונראה לי לפרש והוא עקר דהאי קונו דקאמרינן לאו לשון בוראו הוא אלא לשון בעליו כדכתיב ידע שור קונהו וחשב עם קונהו וכן דרך העולם שהכלב מכיר את בעליו והולך אחריו לכל מקום שהוא הולך ומשמרו מה שאין כן בחתול. עד כאן לשון הרמ"ה ז"ל:
<h2>דף יג:</h2>
<b>חמשה דברים משכחין את הלמוד כו'.</b> אע"ג דאיכא בפרטן ששה דברים אפשר שהשותה מים של שיורי רחיצה והרוחץ רגליו זו על גב זו כחדא חשיב להו הואיל ושניהם איירי מענין רחיצה:
<b>אף המניח כליו תחת מראשותיו.</b> והא דתנן בריש תמיד ומניחין אותן תחת ראשיהן הא אוקימנא התם דלאו דוקא תחת ראשיהן ממש אלא כנגד ראשיהן ומיהו התם מפרש טעם אחר משום שיש בבגדי כהונה שיש בהן כלאים כגון אבנט ואין מותר להשתמש בהן אלא בשעת עבודה:
<b>תנו רבנן כשהנשיא נכנס כל העם עומדים ואין יושבין עד שאומר להם שבו</b> וא"ת דהא אמרינן בסוף פ"ק דקידושין חכם עובר עומד מלפניו ד' אמות וכיון שעבר יושב. אב ב"ד עובר עומד מלפניו מלא עיניו וכיון שעבר יושב. נשיא עובר עומד מלפניו מלא עיניו ואינו יושב עד שישב במקומו שנא' והביטו אחרי משה עד באו האהלה. כבר תירץ הרא"ש ז"ל דהתם מיירי כשראוהו עובר בשוק כי ההיא דמשה והאי סידורא דהכא מיירי כשראוהו נכנס בבית המדרש ולישנא הכי מוכח דהכא אמר כשהנשיא נכנס דמשמע נכנס לבית המדרש והתם אמר הרואה חכם עובר דמשמע עובר בשוק. ואפשר לתרץ בענין אחר דהאי סידורא דהכא לא הוה אלא דוקא בימי רשב"ג והיינו דאמר רבי יוחנן בסמוך בימי רשב"ג נשנית משנה זו כלומר שלא נהג כן לא לפניו ולא לאחריו דדכותה אמרינן בפרק כל הכלים בימי נחמיה בן חכליה נשנית משנה זו כלומר אבל לא לפניו ולא לאחריו ובסוף פרק אלו מציאות נמי אמרינן כי האי גוונא גבי הוי רץ למשנה יותר מן הגמרא כמו שפירשו התוספות בשם ר"ת בפרק הגוזל עצים ובשאר דוכתי טובא. ומיהו תימה בעיני שלא הזכיר כאן ולא בפ"ק דקידושין ראש ישיבה וכי תימא דנשיא היינו ראש הישיבה וכדאיתא בפרק תפלת השחר גבי רבי אלעזר בן עזריה כשרצו למנותו לנשיא אמרי ליה ניחא ליה למר ליהוי ריש מתיבתא וכמו שכתב הרמב"ם בהדיא בפרק א' מהלכות סנהדרין וז"ל הגדול בחכמה שבכולן מושיבין אותו ראש עליהם והוא ראש הישיבה והוא שקורין אותו החכמים נשיא בכל מקום כו' וכן משמע בהדיא בשמעתין דקאמר נימא ליה תני לן עוקצין ואמרינן נמי לעיל בפרקין ומחוקק מבין רגליו אלו בני בניו של הלל שמלמדין תורה לישראל ברבים א"כ קשה הא דאיתא בכתובות פרק הנושא בשעת פטירתו של רבי אמר שמעון בני חכם גמליאל בני נשיא חנינא בר חמא ישב בראש ופרש"י הוא יהיה ראש הישיבה ש"מ בהדיא דנשיא לאו היינו ראש ישיבה ושמא י"ל דמשום שלא היה ר"ג חכם כל כך כמו אחיו שמעון כדאיתא התם לא היה יכול להיות ראש הישיבה ומשום יקרא דר"ג לא רצה רבי למנות שמעון בנו לראש הישיבה. כן נראה לי:
<b>כשחכם נכנס אחד יושב ואחד עומד כו'.</b> שבוש הוא וצריך להיות אחד עומד ואחד יושב כו':
<b>מפסיעין על ראשי העם.</b> והא דאמר בפ"ק דסנהדרין אזהרה לדיין שלא יפסע על ראשי העם אע"ג דרבים צריכין לדיין היינו היכא שלא יצא לצורך דלא היה אנוס לצאת אי נמי אפי' יצא לצורך יש לו לקצר דרכו כל מה שיכול כדאמרינן בפרק קמא דקידושין אזהרה לזקן שלא יטריח העם מויראת:
<b>מפסיעין על ראשי העם יצא כו'.</b> הרי"ף והרא"ש העתיקו ברייתא זו בפ"ק דקידושין בזה הלשון מפסיעין על ראשי העם ואע"פ שאמרו אין שבח לת"ח שיכנס באחרונה כו' וכן מצאתי כתוב בתוספתא בפ"ז דסנהדרין וגם מה שנמצא כתוב בגמ' שלפנינו בזמן שאין להם דעת לשמוע נכנסים ויושבים לפני אביהם כתוב בספרים אחרים אחורי אביהם והיינו מול עורף אבותיהם ופניהם כלפי העם וכן עיקר:
<b>יצא לצורך.</b> ביבמות פ' מצות חליצה גבי מי שצריך לו עם קדוש כו' מייתו התוספות ברייתא זו ופירשו יצא לצורך כלומר לצורך העם ובתוספתא גרסינן בהדיא יצא לצורך העם עכ"ל. ואני לא אוכל להאמין שיצאו דברים אלו מפי בעלי התוספות אלא איזה תלמיד טועה פירש כן דהא כאן גמרא ערוכה מפרש בהדיא יצא לצורך היינו לצורך עצמו כדאמר רב פפא בסמוך לא אמרו אלא לקטנים כו' ורבא אמר האידנא כו'. ואין לומר שלא היו גורסי' הא דאמר רב פפא לא אמרו כו' שהרי מצינו לקמאי דקמאי ז"ל והרי"ף והרא"ש בפ"ק דקדושין ושאר המחברים וכל הספרים חדשים גם ישנים הנמצאים בידינו כולם גורסין הא דאמר רב פפא וגם מה שהעידו דבתוספתא גרסינן בהדיא יצא לצורך העם עדות שקר הוא כי יגעתי ומצאתי בתוספתא דוקני בסנהדרין דגרסינן יצא לצורך נכנס כו' כמו שכתוב בגמרא דידן ובכל הפוסקים:
<b>כדי שלא יתרחק.</b> אע"ג דאין טעם זה שייך אלא בעיר שאין בה בתי כסאות וצריכין לילך בשדה כמו בבבל שהיו שם חכמי הגמרא וצריך להתרחק מבני אדם ליפנות ולכך קאמר שילמד עצמו ליפנות בתחלת הלילה כדי שלא יצטרך להתרחק באמצע הלילה כדי ליפנות וכן ילמד עצמו ליפנות בתחלת היום בהשכמה שאין בני אדם מצויין כדי שלא יצטרך ליפנות ביום ויצטרך להרחיק מן הדרך שלא יהיו אחרים רואין אותו מ"מ טוב שילמד אדם את עצמו להשכים ולהעריב אפילו האידנא שיש לנו בתי כסאות בבית מטעם אחר שהוא נקיות לק"ש ולתפלה כדאמר רבי יוחנן בפרק ב' דברכות הרוצה לקבל עליו עול מלכות שמים שלמה יפנה ויטול ידיו כו' ואיתא נמי בפרק מי שמתו דלכתחלה לא יתפלל עד שיבדוק עצמו תחלה יפה:
<b>אמר רבא האידנא דחלשא עלמא כו'.</b> לכאורה היה נראה בעיני דלא גרסינן רבא דהא רב פפא תלמידו של רבא היה ובודאי לא היה קובע דבריו אדברי תלמידו רב פפא אמנם מצאתי כה"ג בסוף פ"ק דע"א אמר רב פפא ובמכיר בעליהן אמר רבא דיקא נמי דקתני כו' וגדולה מזו מצינו ביבמות פרק ארבעה אחים שעושה אביי תירוץ על מה שהקשה הגמרא על רב אשי אע"ג דרב אשי לא ראה לאביי לפי גרסת ספרים שבידינו בפרק עשרה יוחסין כשמת רבא נולד רב אשי אלא ודאי גם אביי ידע דברי רב אשי והוצרך לו לתרץ הכי נמי י"ל דרבא ידע דברי תלמידו רב פפא בלי שהוא שומעם מרב פפא ואמר האידנא דחלשא עלמא כו'. אבל קשה בעיני דהא אשכחן ביבמות ריש פרק בית שמאי שקבע רב אשי דברי רב פפא קודם דברי רבא והרי"ף והרא"ש בפ"ק דקידושין ושאר מחברים לא הזכירו כלל הך מימרא דרבא:
<b>אסיקו לר"מ אחרים.</b> נראה לי משום דר"מ התחיל לכנוס בעובי התגר כדאיתא לעיל אמר ליה ר"מ לרבי נתן אנא חכם כו' הלכך קנסו לר"מ טפי מרבי נתן ואסיקו ליה אחרים שהוא שם גנאי יותר מיש אומרים ומ"מ לא רצו לבזותו כולי האי לקרותו אחר בלשון יחיד כדאסיקו לאלישע בן אבויה כדאשכחן בחגיגה פרק אין דורשין ובסוף חולין. ועוד י"ל הא דאסיקו לר"מ אחרים בלשון רבים לפי שאחרים היו עמו בעזרתו והא דלא הוזכר רק ר"מ לפי שהוא היה העקר והאחרים היו טפלים לו וזהו הטעם דקרו ליה לרבי נתן יש אומרים בלשון רבים ומ"מ קשה לי דהא אשכחן בפ"ק דברכות דאיפליגו ר"מ ואחרים מאימתי קורין שמע בשחרית מכלל דאחרים לאו היינו ר"מ וכן אשכחן בדוכתי טובא דאחרים לאו היינו ר"מ. ואין לומר דדוקא אותן הלכות שקבל מאלישע בן אבויה קבעום בשם אחרים מפני שהיה שמו אחר אבל שאר הלכות קבעום בשמו דשתי תשובות בדבר שאי אפשר לומר כן חדא דהא הכא משמע דאסיקו לר"מ אחרים מכח קנס שקנסוהו מחמת שרצה לבייש את ר"ג ולא מחמת שקבל שמועותיו מן אחר ודוחק לומר דזה וזה גרם דאסיקו לו אחרים ועוד דהא אשכחן בדוכתי טובא גם ליש אומרים דלאו היינו רבי נתן. ונראה לי דכל אותן הלכות שאמרו ר"מ ור"נ קודם דאסיקו להם אחרים וי"א קבעום בשמם וכל אותן הלכות שאמרו אחר דאסיקו להם אחרים וי"א קבעום בשם אחרים וי"א:
<b>קמרא דאבוך למיהוי אב ב"ד כו'.</b> פירוש קמרא חגורה שחוגרין אותה באבנט אלא שהיא רחבה יותר מאבנט וקובעין עליה כסף או זהב ומשמשי מלכים לובשין אותה ולפי שהיה אביו של רבי נתן ראש גולה בבבל והיו ראשי גליות רגילין ללבוש חגורות מוזהבות דאינון קמרי ולעמוד לפני מלכי פרסיים ועלה רבי נתן לארץ ישראל והיה אב ב"ד לפיכך אמר לו אם הועילה לך חגורה של ריש גלותא שלבש אביך להיות אב ב"ד הלא די לך זאת ובקשת להיות גם נשיא. כן פירש הערוך בשם רב שרירא גאון:
<h2>דף יד.</h2>
<b>אמר ליה גם אהבתם גם שנאתם כו'.</b> לא רצה לומר לו בהדיא לא תתני הכי אלא בניחותא אמר לו גם אהבתם גם שנאתם כו' כאלו הוא שואל ממנו ולא כמזהירו משום דהכי דינא כדאמרינן בפ"ק דקידושין ובפרק הנשרפין מתני ליה רב יחזקאל לרמי בריה הנשרפים בנסקלין כו' אמר ליה רב יהודה אבא לא תיתני הכי מאי איריא כו' אמר ליה שמואל לרב יהודה שיננא לא תימא ליה לאבוך הכי דתניא הרי שהיה אביו עובר על דברי תורה אומר לו אבא מקרא כתוב בתורה כו':
<b>האויב תמו חרבות לנצח.</b> פרש"י דמשמע אע"פ שתמו האויבים שכבר מתו חרבות לנצח ואין יפה להזכירם ע"כ. ולא נהירא חדא דפשטיה דקרא לא משמע הכי דא"כ או לכתוב קרא האויבים תמו או לכתוב האויב תם ועוד סיפיה דקרא דכתיב וערים נתשת אבד זכרם המה מאי משמע להאי פירוש ועוד קשיין קראי אהדדי דהתם כתיב גם אהבתם גם שנאתם גם קנאתם כבר אבדה והכא כתיב חרבות לנצח ומאי חזא רבי דעביד כי האי קרא ליעבד כאידך קרא ותו מאי קמהדר ליה רבי שמעון ברבי הני מילי היכא דאהנו מעשייהו ומנא ליה דקרא בהכי מיירי אלא הכי פירושו כי כתיב גם אהבתם גם שנאתם כו' בשנאה גרידתא אבל בני אדם שבקשו להחריב ולעקור כבודך וכבוד בית אביך אע"פ שמתו לא יתמו איבת חרבות שהחריבו לנצח והיינו דכתיב האויב תמו חרבות לנצח ובתמיה קאמר קרא כלו' אפשר שיתמו חרבות שהחרבת לנצח כלומר אפשר שישכחו לנצח והיינו דכתיב בסיפא דקרא וערים נתשת אבד זכרם המה כלומר ערים שנתשת חרבות ושוממות כלום אבד זכרם ואמטו להכי מהדר ליה ר"ש ברבי הני מילי היכא דאהנו מעשייהו רבי מאיר ורבי נתן לא אהנו מעשייהו הדר אתנייה לבתר דאוכחיה ר"ש בריה הדר ואמרה למתניתין דבכורות אמרו משום ר"מ רבי דענוותנא הוא כדגרסינן בסוף סוטה משמת ר' בטלה ענוה ואפילו איהו דענוותנא אמרי משום רבי מאיר אמרו ולא רבי מאיר אומר שלא רצה לומר בהדיא אמר ר"מ. עד כאן לשון הרמ"ה ז"ל:
<b>רבנן לא אהנו מעשייהו הדר אתני כו'.</b> ואע"ג דא"ר יוחנן בפ"ק דיומא כל ת"ח שאינו נוקם ונוטר כנחש אינו תלמיד חכם ומשמע התם בגמרא דאם מחלי קודם שפייסו נענש עליו י"ל דהיינו דוקא אם נעשה מעשה שחרפוהו ובזוהו אבל הכא ר"מ ורבי נתן לא עשו מעשה רק שבקשו להביא ר"ג לידי כיסופא אבל לא בא לכלל זה:
<b>א"ר יוחנן פליגי בה רשב"ג ורבנן כו'.</b> מייתי לה הכא אעובדא דרבי מאיר ורבי נתן שעלה על דעתם להעביר רשב"ג מנשיאות מחמת שלא היה סיני כמותם וכתיב מי ימלל גבורות ה' כלומר למי נאה למלל גבורות ה' מי שיכול להשמיע כל תהלותיו ופליגי רשב"ג ורבנן אם סיני עדיף להיות נקרא שיכול להשמיע כל תהלותיו והוא קודם או עוקר הרים נקרא שיכול להשמיע כל תהלותיו והוא קודם:
<b>דאמר מר הכל צריכין כו'.</b> בבבא בתרא בפ' מי שמת אמר עתיר נכסין עתיר פומבי זהו בעל הגדות עתיר סלעין עתיר תקוע זהו בעל פלפול עתיר משח עתיר כמס זהו בעל שמועות הכל צריכין למרי חטיא גמרא כו'. וזהו שאמר הכל כלומר אפילו עתיר סלעין דהיינו בעל פלפול צריך לבעל שמועות אלמא דסיני עדיף וטעמא דמילתא דהכל צריכין אפילו עתיר סלעין למרי חטיא משום דמאי מהני ליה למרי זוזי אי לא משכח חטיא למזבן בגווייהו אבל מרי חטיא לא צריך לכולי עלמא כולי האי דאי נמי לית ליה זוזי למזבן בהו שאר מילי דצריכי ליה מאחר דאית ליה חטיא יכול למחייא בגווייהו ועוקר הרים דמי לעתיר סלעין דלית ליה חטיא דאי משכח מאן דמזבן ליה חיטין בזוזי תהני ליה זוזי ואי לא לא מהני ליה ולא מידי כלומר דאי משכח מאן דתנא ליה מתניתא ושמעתתא מהני ליה חידודיה ופלפוליה דיכול למידק מנייהו אגב פלפוליה כמה מילי דלא יכלי שאר אנשי למידק ואי לא משכח מאן דתנא ליה מתניתא ומהדר קמיה שמעתתיה מאי מהני ליה פלפוליה וא"ת דהכא מסיק דסיני עדיף ואלו בפרק במה מדליקין משמע לכאורה דעוקר הרים עדיפא מדקאמר שם בשעה שמכניסין אדם לדין שואלין אותו פלפלת בחכמה כו' ולא אמר דשואלין אותו אם למדת הרבה דהיינו סיני וכן מצינו בבבא מציעא פרק הפועלים דאמר ריש לקיש על רבי חייא רבונו של עולם לא פלפלתי תורה כמותו כו' וי"ל דהא ודאי מי שמוסר נפשו וכמעט שהוא ממית עצמו לפלפל טובא לכוון הלכות ולתרץ הויות מקבל שכר טפי ממי שהוא סיני ואינו מוסר נפשו לפלפל טובא משום דאגרא דשמעתא סברא כדאיתא בברכות ובכי האי גוונא איירי פלפלת בחכמה וכן הא דאמר ריש לקיש לא פלפלתי בתורה כמותו כו' אבל עוקר הרים דהכא איירי דמשמיא זכו ליה שהוא בעל פלפול בלי שהוא מוסר נפשו לפלפל:
<b>אפילו אומנא לביתיה לא חליף.</b> פי' רב האי גאון כיון דשלחו מתם סיני עדיף והשפיל רב יוסף עצמו ולא רצה לנהוג שררה בפני רבה היה חולק לו רבה כבוד ומספיק לו כל צרכיו שאפילו מקיז דם לא היה צריך לקרא לביתו לפי שהיו כל צרכיו נעשין בביתו של רבה ורש"י ז"ל פירש אפילו אומנא לביתיה לא קרא שלא רצה לנהוג שררה בעצמו כל אותן שנים שמלך רבה אפילו בהאי שררותא שלא רצה להביא שום אומן בתוך ביתו אלא כשהיה רוצה להקיז דם היה מכניס אומן לביתיה דרבה ושם היה מקיז דם. ולא דייק גבן דמאי שררותא איכא למקרא אומנא לביתיה הא אפילו הדיוט שבהדיוטות קרי אומנא לביתיה דאטו על כרחיה קרו ליה מדעתא דנפשיה הוא דאתא ובזוזי הוא דאתי. ועוד כתב ז"ל ואית דאמרי אפילו אומנא לביתיה לא קרי שלא היה לו פנאי להקיז את עצמו כל אותן שנים שמלך רבה מחמת שהיה עוסק כל שעה בתורה לפני רבה. וכולהו הני פירושי לא דייקי גבן דודאי פירושי רחיקי ודחיקי נינהו. ולזה נראה לפרש לפי עניות דעתנו כולהו שני דמלך רבה כו' כלומר בשביל שהשפיל רב יוסף את עצמו ולא רצה לנהוג שררה בפני רבה הגינה זכות ענותנותו עליו ועל אינשי ביתיה שלא חלה אחד מהם כל אותן השנים אשר מלך רבה ואפילו אומנא להקיז דם לא הוצרך לקרות לביתו הדין הוא פירושא דאסתבר לן בה ופירושא מעליא הוא ע"כ לשון הרמ"ה ז"ל. ואני נפלאתי הפלא ופלא על דברי הגאונים האלה היאך אפשר להו לפרש שלא רצה רב יוסף להיות ראש ישיבה מפני ענוה שלא רצה לנהוג שררה בפני רבה שהרי בסוף פרק הרואה משמע בהדיא שלא זה היה טעמו של רב יוסף מדקאמר התם בגמרא טעם אחר מפני דאמרי ליה כלדאי מלכת תרתין שנין ופרש"י ואמר אם אמלוך תחלה קודם לרבה אמות לסוף שנתים כו' משמע בהדיא לולי שרב יוסף היה חושש שימות לסוף שנתים היה קיבל עליו. לכן נראה לי ללמוד סתום מן המפורש כיון דמייתי ליה התם הך דרבה ורב יוסף אהא דאמר רבי אבין כל הנדחה מפני השעה שעה נדחית מפניו כו' דהא דקאמר כאן כולהו שני דמלך רבה כו' כלומר כיון שרב יוסף רצה להיות נדחה מפני השעה השעה נדחית מפניו כל כך עד דלא מיבעיא שלא הפסיד שנותיו בכך אלא אפילו אומנא להקיז דם לא הוצרך לקרות לביתו מפני שלא היה חולה כלל כן נ"ל:
<b>הוו יתבי והוו צריכי רישא.</b> פירוש אחר שמת רב יוסף:
<b>אמרו כל דאמר מילתא ולא מיפריך ליהוי רישא.</b> לכאורה נראה דסבירא להו דעוקר הרים עדיף מסיני דאל"כ קשה למה לא אמרו כל מאן דאמר מילתא דלא ידע חבירו ליהוי רישא ואם כן קשה למה פליגי הם על מה ששלחו מא"י סיני עדיף הלא דינא בטעמא אמרו דהכל צריכין למרי חטיא. ועוד קשה למה מייתי הגמרא האי עובדא דאביי ורבא ורבי זירא ורבה בר מתנה סתם אחר דמסיק דסיני עדיף כאלו אין מחלוקת ביניהם. לכן נראה לי דגם הם סבירא להו דסיני עדיף והכי קאמר כל דאמר מילתא ולא מיפריך כלומר שיהא משנתו ששנה סדורה לו כנתינתה מהר סיני בלי פירכא וסתירה להוי רישא אבל לא תלו הדבר במי שיהא יותר חריף ומפולפל ותדע דאם כן הוה ליה לומר כל שיקשה ויתרץ טפי על דברי חבירו ליהוי רישא ולמה הצרכו לומר כל דאמר מילתא ולא מיפריך אלא על כרחך כדפרישית. ובהא נמי מתורץ מה ששינה רש"י הפירוש על מאמר הריני כבן עזאי בשוקי טבריה שאמרו אביי ורבא דאלו בפרק בתרא דערכין פרש"י גבי הא דאמר אביי הריני כבן עזאי בשוקי טבריה וז"ל הריני משבח במקומי שאני דרשן ובקי כבן עזאי שהיה משבח בשוקי טבריה כדתניא בבכורות אמר בן עזאי כל חכמי ישראל לפני כקליפת השום עכ"ל ואלו בעירובין פרק בכל מערבין פרש"י גבי הא דאמר רבא הריני כבן עזאי בשוקי טבריה וז"ל יומא בדיחא הוה ליה לרבא ואמר להו לתלמידיו השתא צילא דעתאי והריני מזומן להשיב בחריפות לכל מי שישאלני כבן עזאי שהיה דורש בשוקי דטבריה ולא היה בימיו עוקר הרים כמותו עכ"ל לפי שרש"י הרגיש דכאן בשמעתין משמע בהדיא דאביי הוה סיני טפי מרבא כדקאמר דכולהו איפריך לא איפריך הלכך לא מסתבר ליה לרש"י לפרש שרבא היה משבח עצמו יותר מכל חכמי דורו כבן עזאי בבקיאות דהא אביי הוה בקי יותר מיניה ולפיכך פירש"י שרבא היה משבח עצמו כבן עזאי בעוקר הרים ואביי היה משבח עצמו כבן עזאי בבקיאות כדמוכח כאן בשמעתין דהוה סיני טפי מכל חכמי דורו. כן נראה לי:
<b>אמר ליה נחמני פתח כו'.</b> פרש"י אית דאמר דבלשון גנאי קרי ליה נחמני כלומר עדיין אתה תלמידו של רב נחמן ע"כ. ואני תמיה טובא על רש"י שכתב פירוש זה שהוא שבוש גמור ולפי דעתי לא יצאו דברים אלו מפיו אלא איזה תלמיד טועה כתב כן בגליון מבחוץ וחשב המעתיק שהוא מלשון רש"י וכתבו בפנים דהא אשכחן בכתובות פ' אע"פ [דף ס"ה] דרבא קרי ליה לאביי נחמני אחר מותו גבי חומא דביתהו דאביי אתאי לקמיה דרבא אמרה ליה פסוק לי חמרא אמר לה ידענא ביה בנחמני דלא הוה שתי חמרא כו' והתם ודאי אי אפשר לומר דבלשון גנאי קרי ליה נחמני כי חלילה ליה לרבא צדיק כמוהו לקרותו בלשון גנאי אחר מותו על לא דבר ועוד דהא אשכחן בשבת פרק כלל גדול גבי הא דאמר אביי בורר ואוכל לאלתר ובורר ומניח לאלתר כו' אמרוה רבנן קמיה דרבא אמר להו שפיר אמר נחמני וכן אשכחן במעילה בפרק השליח שעשה גבי הא דאמר אביי אפילו תימא ר"ע כו' כי אמרוה רבנן קמיה דרבא אמר להו שפיר קאמר נחמני וכן אשכחן בע"א פרק ר' ישמעאל דאמר רבא כי אתיא לפומבדיתא אקפן נחמני שמעתתא ומתניתא דאסיק כו' והתם נמי אי אפשר לפרש דבלשון גנאי קרי ליה נחמני דהא אדרבה רבא קלסיה. ועוד דהא אשכחן בגיטין בפ' השולח דסתם גמרא קרי ליה לאביי נחמני אחר מותו דקאמר והלכתא כנחמני והתם ודאי אי אפשר לומר דבלשון גנאי קרי ליה נחמני וכן הא דאמרינן בערבי פסחים פגעא ביה באביי אגרתא בת מחלת אמרה ליה אי לאו דמכרזי עלך ברקיע הזהרו בנחמני ובתורתו הוה סכנתיך כו' ובלאו הכי אי אפשר לעלות על הלב פירו' זה שהוא סתור מאליו דהא רב נחמן סתם הוא רבו של אביי וסתם רב נחמן הוא רב נחמן בר יעקב חתנו של ריש גלותא שהיה ראש בנהרדעא כדמוכח בפרק השולח אמר רב נחמן בר יצחק אנא אמינא הלכה ורבנן דאתו ממחוזא אמרי משמיה דרב נחמן אין הלכה אלמא רב נחמן סתם לאו היינו רב נחמן בר יצחק אלא רב נחמן בר יעקב ורב נחמן בר יצחק הוה תלמידו של רבא כדמשמע בפרק לא יחפור וכן מוכח בעירובין בפרק מי שהוציאוהו דקאמר יתיב רב נחמן בר יצחק אחוריה דרבא ורבא קמיה דרב נחמן אמר ליה רב נחמן בר יצחק לרבא כו' וכן מוכח בהדיא בפרק עושין פסין אמר רב נחמן מנוח עם הארץ היה שנא' ויקם וילך מנוח אחרי אשתו מתקיף לה רב נחמן בר יצחק כו' וכן בכמה דוכתי ואם כן מאי גנאי היה זה לאביי שקראו רבא נחמני כלומר עדיין אתה תלמידו של רב נחמן דהא באותו זמן כבר היה מת רב נחמן זמן רב קודם כדאיתא במועד קטן וכמו שכתוב בספר יוחסין וגם רבא עצמו היה תלמידו של רב נחמן. לכן נראה לי עקר הפירוש הוא שכתב רש"י מסברא דנפשיה בגיטין פרק השולח שהבאתי וז"ל נראה בעיני דעל שם שרבה בר נחמני גידל אביי בביתו ולמדו תורה שהיה יתום השיאו את שם אביו נחמני רבה סתם הוא רבה בר נחמני עכ"ל. אבל בערוך מצאתי כתוב בשם הגאונים להפך משום דאביי בר אחוהי דרבה בר נחמני הוה ותלמידיה וכיון דהוה שמיה נחמני כשם אבוה דרבה לא הוה קרי ליה כל שעתא נחמני בשם אביו אלא הוה קרי ליה אביי בלשון ארמית כאדם שקורא אבי וסליק ליה אביי וכיון שהיה מן האבות והגדולים קריוהו רבנן הכי עכ"ל. וקשה לי על פירושו היא גופא טעמא מאי למה לא קרי ליה כל שעתא נחמני בשם אביו. ונראה לי משום דס"ל כמו שכתב הרמב"ם ז"ל בפרק ו' מהלכות ממרים וז"ל היה שם אביו כשם אחרים משנה את שמם יראה לי שאין נזהר בכך אלא בשם שהוא פלא שאין הכל דשין בו אבל השמות כו' קורא בהן לאחרים שלא בפניו ואין בכך כלום ע"כ. ולפי דשם נחמני אינו שם פלא והוה קרי ליה נחמני בשם אביו שלא בפניו זהו שדקדק בעל הערוך למינקט לא הוה קרי ליה כל שעתא כו' דמשמע דלפעמים הוה קרי ליה נחמני בשם אביו והיינו שלא בפני אביו ורש"י שפירש דעל שם שרבה בר נחמני גידל אביי בביתו כו' לא ס"ל כלל דין זה שכתב הרמב"ם ז"ל היה שם אביו כשם אחרים משנה את שמם משום דלא אשכחן בגמרא רק שלא יקרא אביו עצמו בשמו לא בחייו ולא במותו אבל שאפילו אחרים ששמם כשם אביו שאין לקרותם בשמם זה לא מצינו בשום מקום. כנ"ל:
סליקא לה מסכת הוריות
