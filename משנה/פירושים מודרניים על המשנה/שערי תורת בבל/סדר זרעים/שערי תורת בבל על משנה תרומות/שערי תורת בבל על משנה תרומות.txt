<h1>שערי תורת בבל על משנה תרומות</h1>
<h2>פרק ה</h2>
<h3>משנה א</h3>
(פ"ה מ"א פי' הרא"ש) <b>אות ב' יבקש מהלוי שיחליפם לו בחולין ויעשם הלז תרומת מעשר על טבלו.</b>—דע שדברי הרא"ש הללו הם מקור לדברי הרע"ב, אבל בצדק תמה ע"ז בתוי"ט. והיה נראה לי שדברי הרא"ש הללו אינם שייכים כאן ונשמטו ממקומם לעיל פ"ד מ"ה.
<h3>משנה ב</h3>
(פ"ה מ"ב ר"ש) <b>מסתברא שאין יכול להפטר בדמים וכו'.</b>—בירושלמי בפרקין ה"ח (מ"ג ע"ד) מבואר דבתרומה טמאה יכול להפטר בדמים ונותן לו דמי עצים, ומה שמשביח סאה זו יותר מדמי עצים חולקין ביניהם.
<h2>פרק ט</h2>
<h3>משנה ז</h3>
(פ"ט מ"ז) <b>שתילי תרומה שנטמאו וכו'.</b>—כמו במעשרות רפ"ה העוקר שתלים וכו' פי' ירקות שגדלו מעט וחזר ושתלן, אבל הזורע חטי תרומה טמאה הגידולין מותרין באכילה לכהנים, שהחטים שנזרעו נרקבו בקרקע, ואלו חדשות הן, ודלא כרמב"ם פי"א הכ"ג מתרומות.
