<h1>שערי תורת בבל על משנה פאה</h1>
<h2>פרק א</h2>
<h3>משנה א</h3>
(פ"א מ"א ר"ש) <b>ויתכן לומר שלא בא לומר בירוש' דלא מיתוקם גמ"ח דמתני' בממונו למאי דפרשינן דמתני' איירי מדאורייתא.</b>—דע שבירושלמי כאן (טו ע"ב) מבואר דתקנת אושא דאל יבזבז יותר מחומש היא הלכה קדומה, אלא ששכחוה וחזרו באושא ויסדוה, ומובא בשנות אליהו כאן. ולפי זה שפיר אמרו בירושלמי אפי' לפי מה דאמרינן דמתני' מיירי בדאורייתא דלא מיתוקם גמ"ח דמתני' בממונו.
<h2>פרק ד</h2>
<h3>משנה א</h3>
(פ"ד מ"א ר"ש) <b>תמרים במכבדות אין סכנה בלקיטתן שאינן בראשו של דקל.</b>—אין זה מובן אצלי, דכל התמרים במכבדות הם גדלים, והמכבדות ישנן נמי בראשו של דקל, וכמו שכתב רש"י בפסחים נו ב: מכבדות כפות תמרים הן בראש הדקל. לכן נראה לפרש דמה שאמרו בירושלמי (יח ע"א) "הנח לפניהם וכו' תמרים במכבדות" היינו שבעה"ב המניח דקלים לפיאה, שצריך לתלוש בעצמו ולהורידן ולחלקן, הוא חייב לתולשן עם המכבדות וכן לחלק התמרים עם המכבדות.
<h3>משנה ג</h3>
(פ"ד מ"ג) <b>שלש איבעיות.</b>—פי' לקיטות כנראה בתר' יונתן ישעיה (א ח), ועי' רש"י שם שרמז למשנה זו. ועי' בירושלמי שסמכו לה על המקרא "נבעו מצפוניו" (עוב' ו). ועניין זה כי הלוקט והקוצר מה שגדל על הארץ הרי הוא מגלה את המקום שהיה מכוסה קודם.
<h2>פרק ה</h2>
<h3>משנה ב</h3>
(פ"ה מ"ב ר"ש) <b>דהא יש בה מספק מעשרות של שבלת וכו'.</b>—עי' מה שהגיה בזה בהגהות מהר"י לנדא. וראיתי בשו"ת רלב"ח סי' קיא שכתב, דכל הענין מן "דהא יש בה וכו' (עד) שנשאר הלקט בגדיש" אינו מדברי הר"ש, אלא הגה"ה מתלמיד טועה. [ועי' מלאכת שלמה כאן].
