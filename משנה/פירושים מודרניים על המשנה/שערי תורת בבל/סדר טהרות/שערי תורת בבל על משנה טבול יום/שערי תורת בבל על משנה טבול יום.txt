<h1>שערי תורת בבל על משנה טבול יום</h1>
<h2>פרק ב</h2>
<h3>משנה ג</h3>
(פ"ב מ"ג ר"ש) <b>הא דפרישית לעיל דר' יוחנן דירושלמי בהיתר מצטרף לאסור לא יתכן כלל, דא"כ היינו דר' אבא בר ממל אלא וכו' היא דבפ' בתרא דמס' ע"ז וכו'.</b>—תמוה דא"כ היינו דר' זעירא. אבל באמת ענין הירושלמי הוא דר' אבא בר ממל ור' זעירא נחלקו בביאור דברי ר' יוחנן, ודעת הבבלי דפ' בתרא דע"ז כר' זעירא.
<h2>פרק ג</h2>
<h3>משנה ד</h3>
(פ"ג מ"ד ר"ש) <b>ד"ה עוד תניא בתוספתא פ"ק דעוקצין וכו'.</b>—לפנינו נבלעה תוספתא דעוקצין במסכת טבול יום, ופ"ג ממנו הוא תחלת מסכת עוקצין, ומה שהביא הר"ש כאן באמת נמצא שם. [ובהוצ' צוקרמנדל מסכת בפני עצמה, ובה ג' פרקים.]
<h2>פרק ד</h2>
<h3>משנה ה</h3>
(פ"ד מ"ה ר"ש) <b>ד"ה מחללין וכו' דקתני מחללין מע"ש על מעות ע"ה ואף על פירות ע"ה וכו'.</b>—נראה ביאור זה, שבין המעות ובין הפירות הם של עם הארץ, והוא מבקש מן החבר, שיחלל לו פירות מע"ש שלו על מעותיו, מותר לחללן לו, אבל רק על הפירות שהוציא והביא לפני החבר. אבל לא יחלל את הפירות, שע"ה אומר שיש לו בבית, שהחבר יכול לומר לו, שאסור להחליף את הפירות שאינם בפניו.
<h3>משנה ו</h3>
(פ"ד מ"ו ר"ש) <b>ד"ה ועל כולם וכו' ובהדיא קתני בתוספתא מילתיה דר"י אאשה ואעריבה וכו'.</b>—צ"ל: מילתיה דר"י אאשה דתניא בתוספתא וכו' (ר' אייזיק הלוי ז"ל בספרו דורות הראשונים ח"א דף קכד, ועי' בתוי"ט כאן).
