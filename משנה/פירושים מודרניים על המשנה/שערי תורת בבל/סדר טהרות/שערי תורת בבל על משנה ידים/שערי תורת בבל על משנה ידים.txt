<h1>שערי תורת בבל על משנה ידים</h1>
<h2>פרק א</h2>
<h3>משנה א</h3>
(פ"א מ"א) <b>מוסיפין על השניים ואין מוסיפין על הראשונים.</b>—ביאור בבא זו כפי פשוטה לדעתנו הוא כלפי מה ששנינו ברישא "מי רביעית נותנין לידים לאחד אף לשנים". וע"ז אמר "מוסיפין על השניים", שבמים השניים יכולים להוסיף במי רביעית יותר משנים, אבל בראשונים אין מוסיפין על השנים. וכן הדין בחצי לוג. והא דתני עלה בתוספתא "כיצד נטל את הראשונים ושפשף ונמלך ונטל את השניים ואין כדי שיגיעו לפרק ה"ז מוסיף עליהן" גם זה בכלל "מוסיפין על השניים".
<h3>משנה ה</h3>
(פ"א מ"ה ר"ש) <b>ד"ה מטה וכו' דמשמע הכא דמודה בחרש וקטן הני בני כוונה נינהו.</b>—עי' תוס' גיטין כב ב ד"ה והא.
<h2>פרק ב</h2>
<h3>משנה ב</h3>
(פ"ב מ"ב ר"ש) <b>ד"ה שפשפה בחברתה טמאה כגון שנטל ידו אחת ושפשפה בשנייה שלא נטל.</b>—לפי מ"ש הר"ש למטה על מ"ג - אפי' נטל שתי ידיו כל אחת ואחת בפני עצמה ונגעה יד אחת בחברתה נטמאו שתיהן.
<h3>משנה ד</h3>
(פ"ב מ"ד ר"ש) <b>ד"ה עוד תניא בתוספתא וכו' כמו סובך של רגל דפ' הזרוע (קלד:) דהיינו עד ראש השופי.</b>—הוא כפי' רש"י חולין שם (ועי' מ"ש בחדושנו שם).
<h2>פרק ג</h2>
<h3>משנה ב</h3>
(פ"ג מ"ב) <b>היד מטמא את חבירתה וכו'.</b>—מחלוקת ר' יהושע וחכמים כפי פשוטו היא בתרומה דוקא, אבל בקדש הכל מודים שמטמאה, וכן מפורש בירושלמי חגיגה פ"ג סוף ה"ב [עט ע"ב]: "ומה דאמר ר' יהושע בתרומה" (ודלא כדמשמע בבבלי שם כד ב), ובזה מיושב כל מה שפקפק הר"ש בזה.
