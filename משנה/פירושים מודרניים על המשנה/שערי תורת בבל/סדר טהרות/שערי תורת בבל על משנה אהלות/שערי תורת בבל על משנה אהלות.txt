<h1>שערי תורת בבל על משנה אהלות</h1>
<h2>פרק א</h2>
<h3>משנה ב</h3>
(פ"א מ"ב ר"ש) <b>ד"ה חלמא הוא דבר המקבל טומאה ונעשה אב הטומאה וכו' ובפי"א דכלים פירשתי וכו'.</b>—ע"ש דפירש שהוא מין טיט. וזה תימה שהרי כל כלי חרס אינו נעשה אב הטומאה (כבעירובין קד ב). לכן נראה דחלמא הוא מין מתכת.
<h3>משנה ג</h3>
(פ"א מ"ג ר"ש) <b>כמו שהוכחתי לעיל ממתני' דלקמן דקטבליות.</b>—צ"ל: כמו שהוכחתי במתני' דלקמן דטבליות (פט"ו מ"ב), וכ"ה בדפוס וילנא [ועי' הגהות רוו"ב].
<h3>משנה ח</h3>
(פ"א מ"ח ר"ש) <b>ד"ה חסר עצם וכו' וכגון דחסר עצם לגמרי וכו'.</b>—אבל העיקר כפי' ראב"ד בעדיות פ"ו מ"ג דמיירי שם באבר מן החי ואפי' אם נשאר עדיין עצם גדול ה"ז טהור, וכמו שאמרו שם ר' אליעזר ור' יהושע דעצם כשעורה הפורש מאבר מן החי טהור. ועי' מ"ש הר"ש לקמן פ"ב מ"ה.
<h2>פרק ב</h2>
<h3>משנה א</h3>
(פ"ב מ"א ר"ש) <b>ד"ה מלא תרווד וכו' שיש לו רקב פירשתי וכו'.</b>—חסר כאן וכצ"ל: "שיש לו רקב: אבר מן החי ואבר מן המת שיש עליהם בשר כראוי. פירשתי לעיל בסוף פ"ק: רובע עצמות מרוב הבנין. אע"ג דליכא רוב מנין: או מרוב המנין. אע"ג דליכא רוב בנין". ועי' ברע"ב, שגם לפניו היה כנוסח הכתוב בספרינו. וראשית הדברים כבר תיקן בהגהות רוו"ב.
<h3>משנה ב</h3>
(פ"ב מ"ב ר"ש) <b>ד"ה מלא תרווד וכו' וצ"ל דעפר בית הקברות דהכא בכי האי גוונא איירי וכו'.</b>—אבל דעת רש"י בנדה (כז ב) דעפר קברות היינו בנקבר בכסותו. וכעין זה בפי' הרמב"ם והביא ראיה מן התוספתא, וכן עיקר, וכן הסכים באליהו רבא, וכן מפורש בירושלמי נזיר פ"ז ה"ה (ע"ש). וכמו שכתבתי בנדה שם.
<h3>משנה ד</h3>
(פ"ב מ"ד) <b>הגולל והדופק וכו'.</b>—לדעת המפרשים דגולל הוא כיסוי הקבר מלמעלה קשה: למה לנו טומאת הגולל, והרי כל קבר סתום מטמא במגע ובאהל? ועי' בפי' הרא"ש שנדחק ליישב זה, דמיירי באופן שיש לקבר זה פתח מצדו, שאין הקבר מטמא באהל, אבל מטמא משום גולל. ועי' באליהו רבא שיישב באופן אחר, דבמגע - הגולל מטמא אף כשנעתק מן הקבר ומונח במקום אחר; אבל באהל - אינו מטמא אלא כשהוא במקומו על הקבר. ואין יסוד לחילוק זה כל עיקר.
<h2>פרק ד</h2>
<h3>משנה א</h3>
(פ"ד מ"א ר"ש) <b>ד"ה טומאה בבית וכו' מצילים עם דפנות אהלים דאין מצילין וכו'.</b>—צ"ל: דאז מצילין וכו' בפ' כוורת, ועוביו של מגדל וכו'.
<h3>משנה ג</h3>
(פ"ד מ"ג) <b>היה עומד בתוך הפתח ונפתח לחוץ.</b>—פי' שהפתח לצד חוץ אע"פ שהפתח עצמו נעול.
<h2>פרק ה</h2>
<h3>משנה ו</h3>
(פ"ה מ"ו) <b>כוורת פחותה וכו'.</b>—עי' מ"ש על זה בכלים פ"י מ"א.
<h3>משנה ז</h3>
(פ"ה מ"ז ר"ש) <b>ד"ה תניא בתוספתא וכו' היתה אפוצה בארץ שהקדירה עם הקורה וכו'.</b>—צ"ל: שהקדירה סמוכה בשוליה לארץ ובפיה לקורה.
<h2>פרק ז</h2>
<h3>משנה ג</h3>
(פ"ז מ"ג ר"ש) <b>ד"ה תניא בתוספתא וכו' ובלבד שלא יערים וכו'.</b>—מכאן מוכח שדעת התוספתא כרבא דלעיל, דפליגי ב"ש וב"ה אפי' בכלים דלמפרע. ועי' רמב"ם (הל' טומאת מת פ"ז ה"ב), שהעתיק תוספתא זו. והרי שגם הוא פסק כרבא.
<h2>פרק ח</h2>
<h3>משנה ב</h3>
(פ"ח מ"ב ר"ש) <b>ד"ה תניא בתוספתא וכו' תיבה שהיא מלאה כלים וכו' פי' בתיבה פתוחה וכו'.</b>—אבל בנזיר (נה א) מוכח, דאפי' בזורקה באויר טמאה, משום דאהל זרוק לא שמיה אהל, אבל כשהיא מונחת ע"ג המת באויר אז היא כאהל וטהורה, ורבי חולק עליו וסובר דאפי' אם היא מונחת על המת, מאחר שדרך לזורקה אין דינה כאהל (ע"ש בתוספתא). ובר"ש נגעים פי"ג מי"ב העתיק דברי רבי מן התוספתא ופירשם בסתירה לפירושו כאן.
<h3>משנה ג</h3>
(פ"ח מ"ג) <b>ובהמה וחיה שמתו.</b>—פי' והן תלויות באויר גבוהות מן הארץ טפח ומאהילות על הטומאה וכן על הטהרות - מביאות את הטומאה; אבל אם היו מונחות על הארץ ותחתיהן טומאה וטהרות - אינן מביאות את הטומאה, דה"ל טומאה רצוצה, שהיא בוקעת ועולה בוקעת ויורדת, ואינו דומה לאדם שמביא את הטומאה (לקמן פי"א מ"ג), דאדם חלול הוא, והצד העליון מביא את הטומאה, משום דאדם מקבל טומאה מן המת, וכל דבר שטמא במת אינו ממעט את החלל של הטפח כדין חביות טמאות (פט"ו מ"ג, ועי' ברע"ב שם). אבל בהמה וחיה שמתו, שאינן מקבלות טומאה מן המת, הרי הן ממעטות את החלל מטפח (ועי' תוס' חולין קכו ד"ה אם).
<h2>פרק ט</h2>
<h3>משנה יב</h3>
(פ"ט מי"ב) <b>או מחזקת מ' סאה כדברי חכמים.</b>—עי' מ"ש ע"ז בכלים פט"ו מ"א.
<h3>משנה טו</h3>
(פ"ט מט"ו ר"ש) <b>ד"ה ארון וכו' ארון לשון נקיבה.</b>—צ"ל: ארון לשון זכר ובלשון משנה ארון לשון נקיבה. כן הגיה בתוי"ט ע"פ פי' מהר"ם.
<h3>משנה טז</h3>
(פ"ט מט"ז ר"ש) <b>ד"ה בד"א בטהורה וכו' מאי נ"ל מינה במה שהיתה טהורה וכו'.</b>—אבל הרמב"ם פירש טהורה ממש, ונפקא מינה דאפי' הטומאה תחת דפנה מבחוץ הכל טמא. וכ"כ הראב"ד (הל' טומאת מת פי"ז ה"ו).
<h2>פרק י</h2>
<h3>משנה ד</h3>
(פ"י מ"ד) <b>הטומאה בין בבית בין כנגד ארובות הבית טהור.</b>—יש למחוק את שתי המלות "הבית טהור", וגם בנוסח המשניות אינן.
<h3>משנה ז</h3>
(פ"י מ"ז ר"ש) <b>ד"ה ועוד תניא בתוספתא וכו' "לפיכך נראה דמיירי שנסדק הגג על פני כולו ונחלק".</b>—כל זה יש למוחקו, ואינו שייך כאן ונשתרבב מלהלן רפי"א.
<h2>פרק יא</h2>
<h3>משנה ב</h3>
(פי"א מ"ב ר"ש) <b>ד"ה תניא בתוספתא וכו' וצריך טעם מ"ש כופת ע"ג אבן מאבן ע"ג כופת.</b>—הטעם פשוט דהאבן שגדל מן הארץ, וגם אם עושים ממנו כלים אינם מקבלים טומאה - לכן כופת ע"ג אבן אינו מביא את הטומאה, דחזינן לאבן כאילו הוא סלע היוצא מן הארץ ואינו אלא כקרקע גבוהה. וכעין זה הדין בטבליות של שיש ברפט"ו. ועי' מ"ש לעיל פ"ח מ"ג.
<h3>משנה ד</h3>
(פי"א מ"ד ר"ש) <b>והאי דאינה בוקעת וכו' כמו גבי נסר שע"פ התנור לקמן פי"ב פירשתי לעיל ברפ"ה.</b>—ע"ש שהניח זה בצ"ע. אבל יש ליתן טעם יפה לחלק ביניהם, דכאן הוא מונח ע"ג חלון שאינו מקבל טומאה, אבל לקמן (פי"ב מ"ג) הנסר מונח ע"ג תנור ישן המקבל טומאה.
<h3>משנה ז</h3>
(פי"א מ"ז) <b>אם יש בצוארו פותח טפח וכו'.</b>—עי' ר"ש שפירש אם רוחב הצואר טפח הצד העליון מביא את הטומאה, והוא כפירש"י בחולין (קכו א) וטעמו, שכן מבואר בגמרא שם, ומסיים שם בפי' רש"י (ומובא בתוי"ט כאן): "ואע"ג דאין לה אהל שחללו טפח סבר ר"מ דממשיך הואיל ורחבו טפח". וע"ש בגמרא שהפסיקו בסכינא חריפא לדברי ר' יוסי (כמובא בר"ש). וגם הלשון "פותח טפח" משמע חלל טפח על טפח<sup class="footnote-marker">*</sup><i class="footnote">כמו בפ"ג מ"ז: יש בו פותח טפח, וכן בפ"ד מ"א, מ"ב, מ"ג, פ"ו מ"ז, פ"ט מט"ז, פ"י מ"א ועוד.</i>. ומלבד זה כבר כתבנו בפ"ח מ"ג, שאין אומרים בבהמה וחיה שמתו הצד העליון מביא את הטומאה. ולכן ראה הרמב"ם לפרש (בפיה"מ כאן) את המשנה כפשוטה, דר' יוסי הולך אחר הצואר, שבו מונחת הטומאה, וכעין שרצו לפרש התוס' (חולין קכו א ד"ה אמר)<sup class="footnote-marker">*</sup><i class="footnote">אלא שדחו זה משום דלא שייך לשון רואין אצואר כלב, ואין בזה כדאי לדחות פירוש פשוט כזה ולהחליפו בפירוש המפסיק בסכינא חריפא.</i>. וכן דברי ר"מ הם כפשוטם, שחלל הצואר הוא טפח על טפח, לכן הוא מביא את הטומאה ע"י הצד העליון. ועי' באליהו רבא ומ"ש בכריתות ט ב.
<h2>פרק יב</h2>
<h3>משנה ז</h3>
(פי"ב מ"ז ר"ש) <b>ד"ה עמוד וכו' ותרי חומשי באלכסונן אינו מכוון לגמרי שחסר וכו'.</b>—עי' מ"ש ע"ז בתוי"ט. והנה בשו"ת רשב"ץ ח"א סי' קסה העתיק לשון הר"ש בנוסח אחר: "אינו מכוון ועוד משהו איכא". וכתב שם שמצא הגה"ה בגליון הספר שתמה על זה. בין כך ובין כך נתכוין הר"ש לומר דאמתא בריבועא יש באלכסונו משהו יותר מאמתא ותרי חומשי<sup class="footnote-marker">*</sup><i class="footnote">וכ"ש הר"ש בכלאים פ"ה מ"ה (ע"ש).</i>. אלא שלפ"ז קשה, דהא גם אלכסונו של העמוד הוא יותר מט"ז חומשין. ועי' בחות יאיר סי' קע"ב.
<h2>פרק יג</h2>
<h3>משנה א</h3>
(פי"ג מ"א) <b>שירי המאור רום אצבעיים על רוחב הגודל.</b>—פי' שיעור זה הוא פחות משיעור מלא מקדח, שאם היה בו תחלה מלא מקדח והתחיל לסותמו, ועדיין נשאר בו רום אצבעיים על רוחב הגודל עדיין הוא מביא את הטומאה. וכ"ה דעת המרדכי ב"ב רפ"ב (ע"ש). וכן בתוס' ב"ב יט ב ד"ה רקיק. וכן משמע מדברי הרמב"ם בהל' טומאת מת פי"ד ה"ג (ועי' מ"ש בחולין נד ב), אבל בפיה"מ כאן כתב ש"לארובה ד' שיעורים: היותר קטן מלא מקדח, והנמשך אליו אצבעיים על רוחב גודל, ואשר ימשך אליו טפח על טפח, והיותר גדול מלא אגרוף". והוא תמוה. ואולי ט"ס שם. שוב מצאנו בחדושי הרש"ש כאן, שהאריך בענין זה.
<h3>משנה ד</h3>
(פי"ג מ"ד) <b>העושה מקום לקנה וכו' שיעורו כל שהוא.</b>—פי' כעובי הקנה או האספתי והנר, והוא עצמו "רוחב מלואו" שבתוספתא שהעתיק הר"ש. וכ"ה דעת מהר"ם שהעתיק בתוי"ט (ע"ש).
<h3>משנה ה</h3>
(פי"ג מ"ה ר"ש) <b>ד"ה תניא בתוספתא וכו' קוליתו של עוג ה"ז ממעטת את הטפח.</b>—נראה שר' יהודה סובר כר"ש (יבמות סא א), שהגוים אינם מטמאים אלא במגע ובמשא אבל לא באהל, לכן דינה של הקולית כדין כזית מן הנבילה וממעטין בחלון. ולפ"ז מסתבר דאף עצם כשעורה מן המת לר' יהודה ממעט ע"י כזית בשר, שגם עצם כשעורה אינו מטמא אלא במגע ובמשא בלבד.
<h2>פרק יד</h2>
<h3>משנה ב</h3>
(פי"ד מ"ב ר"ש) <b>ד"ה תניא בתוספתא זיז שע"ג המאור ששיעורו וכו'.</b>—צ"ל: זיז שע"ג המאור שיעורו וכו' מקדח שיעורו בכל שהוא. וכעין זה בתוספתא. (ועי' בפיה"מ להרמב"ם כאן.)
<h2>פרק טו</h2>
<h3>משנה א</h3>
(פט"ו מ"א) <b>טבליות של עץ וכו'.</b>—עי' ברש"ש שכתב דמיירי במקבלי טומאה ודלא כתוי"ט. ואין זה נכון (עי' מ"ש לעיל פ"ח מ"ג).
<h3>משנה ז</h3>
(פט"ו מ"ז) <b>וכן כרי של תבואה וכו'.</b>—עי' מ"ש ע"ז בעירובין עח ב.
<h3>משנה ח</h3>
(פט"ו מ"ח) <b>עשה ראשה גולל לקבר אין טמא אלא עד ארבעה וכו'.</b>—כל מה שפירשו בזה המפרשים (ר"ש, רע"ב, תוי"ט, אליהו רבא ותפארת ישראל) דחוק מאד כמו שיבין המעיין מדעתו. אבל כבר כתבנו למעלה (פ"ב מ"ד), שדרכם היה לעשות פתחי הקברים בצדם. וע"פ זה ביאור משנה זו היא בפשיטות, דענין "עומדת" - שהציבה בפתח הכוך וראשה זקוף למעלה כמו אילן. וענין "מוטה על צדה" - היינו שהקורה מונחת בארכה על הארץ, ראשה האחד מכסה את פי הכוך והשאר יוצא חוץ לקבר, ובשני האופנים הללו אין הפרש, בין עתיד לגוד ובין אינו עתיד לגוד, ואינה טמאה אלא מה שכנגד הפתח בלבד. וענין "עשה ראשה גולל לקבר" הוא כגון שפתח הכוך הוא למזרח, וגם הקורה מונחת לארכה ממזרח למערב, וראש ארכה סותם את פתח הכוך כזה: % והרי כל הקורה כנגד פתח הכוך, לפיכך אם לא היה דעתו לגוד כולה טמאה אף לחכמים, אבל אם עתיד לגוד אינו טמא אלא ד' טפחים בלבד. אבל לר' יהודה אף בעתיד לגוד כולו חיבור כל זמן שלא קצץ<sup class="footnote-marker">*</sup><i class="footnote">חידוש זה נתגלה לנו באור ליום ב' ד' טבת תער"ב לפ"ק פה בריסק דליטה וניכרין דברי אמת.</i>. שוב מצאנו באו"ז ח"ב סוף סי' תכ"ד שכתב "בשם ר' משה בר יעקב דהיה מפרש גולל היינו שגוללין ע"פ הקבר, שהרי קברות שלהם היו עשויין בכוכין ולא כמו שלנו אלא כמו מערה, והיו גוללין אבן על פיו או נסר, ואתי שפיר לשון משנה דקתני איזהו דופק כל שהגולל נשען עליו", והוא כדברינו. ועי' באו"ז שם שדחה דבריו בקנה וכתב: "ואיני יודע מה תיקן דאכתי קשיא ממדלגין היינו ע"ג ארונות<sup class="footnote-marker">*</sup><i class="footnote">אמר הכותב: דכמו שתירץ שם לפי' רש"י כן יש ליישב לפי' ר' משה.</i> ומבהמה שעשאה גולל<sup class="footnote-marker">*</sup><i class="footnote">גם זו תתיישב כמו לפי' רש"י.</i> ומגולל שעשאו משתי אבנים<sup class="footnote-marker">*</sup><i class="footnote">עי' שם שקשה לו ע"פ פירש"י דגולל מטמא באהל אפי' ניטל מתוספתא ספ"ג דמכילתין. אבל כבר כתבנו בפ"ב מ"ד דהעיקר שאין הגולל מטמא אלא במקומו בלבד.</i>. ותו דהיאך נפרש משיסתם הגולל, דמשמע שגוף הגולל נסתם בעפר הקבר<sup class="footnote-marker">*</sup><i class="footnote">אמר הכותב: נפרש משיסתם הגולל את פתח הכוך.</i> הלכך פרש"י ז"ל עיקר<sup class="footnote-marker">*</sup><i class="footnote">אמר הכותב: כבר אמרנו שהאמת כפי' ר' משה בר יעקב, ותיקן כי נבין משנתנו כאן לאמתה. וא"א לדחות ביאור נכון כזה בקנה.</i>.
<h2>פרק טז</h2>
<h3>משנה ג</h3>
(פט"ז מ"ג ר"ש) <b>ד"ה המוצא וכו' והאי ידוע אין זה כידוע דהתם וכו'.</b>—נראה שדעת הר"ש דהא דתני בנזיר "א' ידוע ושנים תחילה או א' תחילה וב' ידועים אין להן שכונת קברות" הוא לענין שמותר לפנותם, דאין לפרש לענין שאינו צריך לבדוק מהם ולהלן עשרים אמה, דא"כ גם בג' ידועים למה צריך לבדוק מהם ולהלן עשרים אמה, מאחר שלא נודע שנקברו באותו מקום יותר משלשה הללו? ועוד שבתוספתא (העתיקה הר"ש למטה) מבואר, שלא אמרו אלא המוצא ג' בתחילה, ומוכח דג' ידועים אינו צריך לבדוק יותר. לכן פירש דבנזיר הוא לענין שמותר לפנותן, ולפיכך ההכרח לחלק בין ידוע דנזיר ובין ידוע דסנהדרין דשם מפורש, דאפי' אחד ידוע אסור לפנותו. אבל מצאנו בהגהות הגר"א בנזיר שם, שמוחק "שלשה ידועים", וכמו דליתא בלשון תוספתא שרמזנו. ולפ"ז הא דאמרו שם, דא' או ב' ידועים אין להם שכונת קברות הוא לענין שאינו צריך לבדוק מהם ולהלן כ' אמה, אבל הם עצמם אסור לפנותם, כמבואר בסנהדרין. ו"ידוע" דנזיר הוא כפשוטו וכ"ידוע" דסנהדרין. וכן עיקר.
<h3>משנה ה</h3>
(פט"ז מ"ה) <b>ד"ה תניא בתוספתא וכו' ואית דגרסי ה"ז בתולה וכו'.</b>—אבל בנדה (ח ב) מבואר כגירסא ראשונה (ע"ש).
<h2>פרק יח</h2>
<h3>משנה ב</h3>
(פי"ח מ"ב ר"ש) <b>ד"ה ושורפן בשדה וכו' כשעורה א"נ אשדות וכו'.</b>—חסר וכצ"ל: כשעורה: (והוא גמר הדיבור ומתחיל דיבור חדש) ומטמאין במגע ובמשא. הקש והעצה א"נ אשדות קאי.
<h3>משנה ג</h3>
(פי"ח מ"ג ר"ש) <b>ד"ה חוץ מאילן סרק וכו' בבקעה בימות הגשמים.</b>—צ"ל: כבקעה בימות הגשמים (טהרות פ"ו מ"ה).
<h3>משנה ד</h3>
(פי"ח מ"ד) <b>נזיר בש"א בודקין</b> (פי' ואם לא נמצא שם עצם כשעורה ה"ז טהור ואינו סותר את הקודמים, ואם נמצא סותר אבל אינו מביא קרבן) ובה"א אין בודקין (פי' ואינו סותר את הקודמים, וקרבן אין לו כדתנן בנזיר נד א, וב"ה לחומרא. כן הוא עיקר הפשט).
<h3>משנה ה</h3>
(פי"ח מ"ה ר"ש) <b>ד"ה מלין וטובלין פירוש אילני סרק הן.</b>—תמיהני על פירוש זה, דהרי שנינו במ"ג בשדה שאבד בה קבר שמקיימין בה אילן סרק.
<h3>משנה ט</h3>
(פי"ח מ"ט ר"ש) <b>ד"ה עוד תניא בתוספתא וכו' תחומי אשקלון מקבר גדול וכו'.</b>—צ"ל: תחומי אשקלון מדרך הגדול עד יגר ועד גועה ועד תרעין. וכעין זה בירושלמי שביעית פ"ו ה"א בתחומי א"י: "דרך הגדולה ההולכת עד מדבר חשבון ויגר שהדותא ורקם דגועה".
<h3>משנה י</h3>
(פי"ח מ"י) <b>עשרה מקומות אין בהם משום מדור גוים וכו'.</b>—פי' שאם הגוי דר בא' מן המקומות הללו, הביבים העמוקים והמים הסרוחים הסמוכים למדור אינם צריכים בדיקה, מפני שאין דירתם במקומות אלו קבע; אבל המקום שדר בו אפי' הוא דירת קבע אינו צריך בדיקה, אלא שכל זמן שלא בדק את הביבים והמים הסרוחים, אפשר שגם המקום שהוא דר בו טמא. ומ"ש רש"י (פסח' ט א) וכן ר"ש (לעיל מ"ז) "מדורות הגוים טמאין מפני שקוברין נפליהן בבתיהן" לאו דוקא בבתים עצמם אלא סמוך לבתיהם. וכן נראה בפאר הדור להרמב"ם סי' נ"ז, אע"פ שבהל' טומאת מת פי"א ה"י לא משמע כן (ע"ש).
