<h1>שערי תורת בבל על משנה מכשירין</h1>
<h2>פרק ב</h2>
<h3>משנה ג</h3>
(פ"ב מ"ג ר"ש) <b>ד"ה תניא בתוספתא וכו' ומיהו בור ציר לא יתכן וכו'.</b>—דברי ראב"י הללו הם משנה שלימה לקמן פ"ו מ"ג (ועי' שם מ"ש הר"ש ע"ז).
<h3>משנה י</h3>
(פ"ב מ"י) <b>אם רוב מכניסין לבתיהן וכו'.</b>—העיקר כביאור אליהו רבא (ע"ש).
<h2>פרק ה</h2>
<h3>משנה א</h3>
(פ"ח מ"א ר"ש) <b>שהיה חבירו שכור ודחהו לשכרו וכן לבהמתו וכו'.</b>—כתב לי ידידי ה"ר דוב אריה ריטר ראב"ד דרוטרדאם, שלדעתו יש להגיה כאן: "וכן לחמתו" פי' שהדוחה בחמתו כמו הדוחה לשכרו דינם שוה. אבל הדוחה לשחקו ה"ז בכי יותן. ושלשה דברים הללו, שכרות וחמה ושחוק, נתחברו יחד גם בעירובין סה ב. ונכון הוא.
<h3>משנה ג</h3>
(פ"ח מ"ג ר"ש) <b>ד"ה תניא בתוספתא העושה אמה בפירות אינן בכי יותן.</b>—פי' "אמה" כמו אמת המים, דהיינו שהניח פירות לארכם משני צדדים, והניח ריוח באמצע שילכו המים בינתיים, אינן בכי יותן שאין כוונתו אלא כדי לעכב המים בין הפירות שלא יאבדו. הא למה זה דומה? לנותן פירותיו בשבולת הנהר דלעיל סוף פ"א.
<h2>פרק ו</h2>
<h3>משנה ז</h3>
(פ"ו מ"ז ר"ש) <b>ד"ה וכל משקה וכו' מטמאו בפחות מרביעית.</b>—עי' כלים פ"ח מ"י דרוק פיו מטמא, וסתם פיו אין בו רביעית.
