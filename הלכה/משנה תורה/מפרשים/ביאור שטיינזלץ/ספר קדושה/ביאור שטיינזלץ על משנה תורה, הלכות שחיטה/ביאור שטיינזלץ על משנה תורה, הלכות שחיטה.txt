<h1>ביאור שטיינזלץ על משנה תורה, הלכות שחיטה</h1>
<h2>פרק א</h2>
<h3> א</h3>
<b>שֶׁנֶּאֱמַר וְזָבַחְתָּ וכו'</b>. וזביחה היא מילה נרדפת לשחיטה.
<b>וְנֶאֱמַר בִּבְכוֹר בַּעַל מוּם</b>. בדינו של בכור בהמה טהורה שיש בו מום, הניתן לכהנים ונאכל כבשר חולין (הלכות בכורות א,ג).
<b>הָא לָמַדְתָּ שֶׁחַיָּה כַּבְּהֵמָה וכו'</b>. שבפסוק זה הושוו החיות צבי ואייל לבהמות בהמה טהורה.
<h3> ב</h3>
<b>וְהִלְכוֹת שְׁחִיטָה בְּכֻלָּן אַחַת הִיא</b>. הלכות זהות בכל מיני החיות הבהמות והעופות.
<b>כָּל זְמַן שֶׁהִיא מְפַרְכֶּסֶת</b>. כל עוד מזיזה את איבריה לאחר השחיטה, שעדיין לא מתה לגמרי.
<b>וַהֲרֵי הוּא בִּכְלַל לֹא תֹאכְלוּ עַל הַדָּם</b>. אך אין בכך איסור משום איבר מן החי לישראל, משום שכבר נשחטה (ראה הלכות מלכים ט,יב-יג).
<b>וְאֵינוֹ לוֹקֶה</b>. שמפסוק זה נלמדו איסורים רבים, ולכן האיסור הוא ‘לאו שבכללות' שאין לוקים עליו (ראה הלכות סנהדרין יח,ב-ג).
<b>וּמוֹלְחוֹ יָפֶה יָפֶה וּמְדִיחוֹ יָפֶה יָפֶה</b>. כדי להוציא את דמה שאסור באכילה (הלכות מאכלות אסורות ו,י, ו,יב).
<h3> ד</h3>
<b>כַּאֲשֶׁר צִוִּיתִךָ</b>. ומובנו: כמו שאמרתי לך. ומשום שהפירוט לא נמצא מפורש במקרא, מובן שהתבאר על פה.
<b>כְּמוֹ שֶׁבֵּאַרְנוּ בִּתְחִלַּת חִבּוּר זֶה</b>. הקדמה לספר משנה תורה,א.
<h3> ה</h3>
<b>הַצַּוָּאר</b>. ושם חותכים את קנה הנשימה ואת הוושט (לקמן ה”ט).
<b>מִתְּחִלַּת הַמָּקוֹם שֶׁכְּשֶׁחוֹתְכִין אוֹתוֹ מִתְקַבֵּץ</b>. שחלל הוושט מתכווץ ונסגר, אך מעל למקום זה הוושט נשאר פתוח.
<b>עַד מָקוֹם שֶׁיַּשְׂעִיר וְיַתְחִיל לִהְיוֹת פְּרָצִין פְּרָצִין כַּכָּרֵס</b>. שסמוך לכרס
<b>,</b>. הוושט<br>			 <br>			אינו חלק מבפנים אלא<br>			 <br>			מצופה בבליטות קשות דמויות שערות בדומה לצדה הפנימי של הכרס.
<h3> ז</h3>
<b>בַּקָּנֶה</b>. קנה הנשימה.
<b>מִשִּׁפּוּי כּוֹבַע</b>. בחלקו העליון של הקנה ישנה חתיכת סחוס הנראית כעין כובע (פיקת הגרוגרת).
<b>כְּנַף הָרֵאָה</b>. אונות הריאה העליונות, הנראות כעין כנפיים ופרוסות מצדי הריאה.
<b>כְּשֶׁתִּמְשֹׁךְ הַבְּהֵמָה צַוָּארָהּ לִרְעוֹת</b>. שאז נמתח הקנה ויוצא עוד קצת מתוך בית החזה.
<h3> ח</h3>
<b>אָנְסָה הַבְּהֵמָה עַצְמָהּ וכו'</b>. הכריחה את עצמה ומתחה את צווארה.
<b>שֶׁאָנַס הַשּׁוֹחֵט אֶת הַסִּימָנִין</b>. מתח את הקנה והוושט ממקומם.
<b>וְשָׁחַט בִּמְקוֹם שְׁחִיטָה בַּצַּוָּאר וכו'</b>. השחיטה הייתה בצוואר במקום שבדרך כלל ראוי לשחוט בו, אך עקב המשיכה הסימנים נחתכו שלא במקום הראוי לשחיטה.
<b>סְפֵק נְבֵלָה</b>. כדין כל בהמה שיש ספק בכשרות שחיטתה (לקמן ג,יח).<br>			 <br>		<br>			ט. בְּאֶמְצַע הַצַּוָּאר. בקדמת הצוואר.
<h3> י</h3>
<b>וַחֲצִי הַשֵּׁנִי</b>. בדיוק חצי, ולא רוב הסימן.
<h3> יא</h3>
<b>קָנֶה שֶׁהָיָה חֶצְיוֹ פָּסוּק</b>. שהיה חתוך קודם לכן, ואין חתך כזה פוסל את הבהמה (ראה לקמן ג,יט).
<b>בֵּין שֶׁהִתְחִיל לִשְׁחֹט בַּמָּקוֹם הַשָּׁלֵם... שְׁחִיטָתוֹ כְּשֵׁרָה</b>. שהרי בסופו של דבר הושלם חיתוך רוב הקנה בפעולת שחיטה.
<h3> יב</h3>
<b>לִבְדֹּק הַסִּימָנִין</b>. אם נחתך רובם.
<h3> יג</h3>
<b>שֶׁכָּל בְּהֵמָה בְּחַיֶּיהָ אֲסוּרָה וכו'</b>. ולפיכך חובה לוודא שהשחיטה נעשתה כראוי.
<h3> יד</h3>
<b>בְּצוֹר</b>. אבן חדה.
<b>בִּקְרוּמִית שֶׁל קְנֵה הָאֲגַם</b>. הקליפה הקשה של הקנה, שהשחיזוה, ויכולה לשמש כסכין.
<b>כְּמוֹ תֶּלֶם</b>. חריץ.
<h3> טו</h3>
<b>מֵרוּחַ אַחַת</b>. שמרגישים בו רק בכיוון אחד של מהלך הסכין, כמבואר בהלכה הבאה.
<h3> טז</h3>
<b>סַכִּין שֶׁתִּבָּדֵק בְּהוֹלָכָה</b>. כאשר מוליך השוחט את הסכין על ציפורנו ממנו והלאה (ראה לקמן הכ”ג).
<b>בַּהֲבָאָה</b>. כאשר הוא מביאה אליו.
<h3> יז</h3>
<b>עוֹלָה וְיוֹרֶדֶת כַּנָּחָשׁ</b>. שלהבה אינו ישר, אלא עולה ויורד.
<h3> יח</h3>
<b>כְּמַגַּע רֹאשׁ הַשִּׁבֹּלֶת שֶׁהוּא מִסְתַּבֵּךְ בָּאֶצְבַּע</b>. הלהב מחוספס כמו השערות שבקצה שיבולי הדגן, ובבדיקה האצבע מתחככת בו ולא מחליקה עליו.
<h3> כ</h3>
<b>הַתּוֹלֵשׁ קָנֶה אוֹ שֵׁן</b>. ממקום גדילתם.
<b>אוֹ שֶׁקָּצַץ צוֹר</b>. חתך אותו מן הסלע.
<b>שָׁחַט בָּהֶן כְּשֶׁהֵן מְחֻבָּרִין מִתְּחִלַּת בְּרִיָּתָן... שְׁחִיטָתוֹ פְּסוּלָה</b>. שאין שוחטים אלא בדבר תלוש.
<h3> כא</h3>
<b>לְחִי בְּהֵמָה שֶׁיֵּשׁ בּוֹ שִׁנַּיִם</b>. לסת עם השיניים הקבועות בה.
<b>מִפְּנֵי שֶׁהֵן כְּמַגָּל</b>. שהוא משונן.
<b>וְאַף עַל פִּי שֶׁהִיא קְבוּעָה בּוֹ</b>. ואין זה נחשב כשחיטה בדבר מחובר.<br>			 <br>		<br>			כב. לִבֵּן הַסַּכִּין בָּאוּר וְשָׁחַט בָּהּ. בעודה לוהטת.
<b>שְׁחִיטָתוֹ כְּשֵׁרָה</b>. ואין לחשוש שהסימנים נכוו ונשרפו לפני שחתך אותם.
<b>שֶׁצִּדָּהּ אֶחָד מַגָּל</b>. גב הסכין פגום ומשונן כמגל.
<b>וְצִדָּהּ הַשֵּׁנִי יָפֶה</b>. חלק.
<h3> כג</h3>
<b>וּמִצַּד זֶה וּמִצַּד זֶה</b>. משני צדי הלהב.
<b>פִּיהָ</b>. חוד הסכין.
<h3> כד</h3>
<b>שֶׁמָּא בָּעוֹר נִפְגְּמָה</b>. שיש לחשוש שהסכין נפגמה בעור הצוואר, לפני חיתוך הסימנים.
<b>צָרִיךְ לִבְדֹּק בֵּין כָּל אַחַת וְאַחַת</b>. וכך יוודא שכל אחת מהן נשחטה כראוי.
<h3> כה</h3>
<b>שֶׁחֶזְקַת הַסַּכִּין שֶׁנִּפְגַּם בְּדָבָר קָשֶׁה שֶׁשִּׁבֵּר בָּהּ</b>. יש להניח שהפגימה נוצרה משבירת העצמות, ולא שנפגמה בעור לפני השחיטה.
<h3> כו</h3>
<b>כָּל טַבָּח שֶׁלֹּא בָּדַק הַסַּכִּין שֶׁלּוֹ שֶׁשּׁוֹחֵט בָּהּ לִפְנֵי חָכָם</b>. שוחט שלא הראה את הסכין לחכם, שיוודא שהיא אכן חלקה כראוי.
<b>מְנַדִּין אוֹתוֹ וכו'</b>. מטילים עליו חרם על שהתנהג שלא כהלכה, בדבר שעלול לבוא לידי תקלה. לפרטי הנידוי ראה הלכות תלמוד תורה ז,ב-ד (ושם ו,יד רשימת כל המנודים).
<b>מַעֲבִירִין אוֹתוֹ</b>. מפטרים אותו מתפקידו.
<b>טְרֵפָה</b>. בהקשר זה: אסור באכילה.
<h3> כז</h3>
<b>אֹרֶךְ הַסַּכִּין</b>. אורך הלהב.
<b>הָאִזְמֵל</b>. סכין בעלת להב קטן.
<h3> כט</h3>
<b>מִתְחַיֵּב בְּנַפְשׁוֹ</b>. בשבת בסקילה וביום הכיפורים בכרת.
<h2>פרק ב</h2>
<h3> א</h3>
<b>הָעֲזָרָה</b>. שבבית המקדש.
<b>קָדְשֵׁי מִזְבֵּחַ</b>. מה שהוקדש למזבח.
<b>בִּבְשַׂר תַּאֲוָה</b>. במקרה שאדם מתאווה לאכול בשר מבלי להביאו לבית המקדש כקרבן.
<b>כִּי יִרְחַק מִמְּךָ הַמָּקוֹם אֲשֶׁר יִבְחַר יי</b>. ובהמשך הפסוק נאמר: “וזבחת מבקרך ומצאנך... כאשר צויתך ואכלת בשעריך בכל אות נפשך”.
<h3> ב</h3>
<b>בְּכָל הַשְּׁעָרִים</b>. מקומות הישוב.
<b>הַבָּשָׂר טָהוֹר</b>. ואינו מטמא משום נבלה
<b>(</b>. הלכות שאר אבות הטומאות א,ב).
<b>וְאֶפְרוֹ אָסוּר</b>. כדין כל הנקברים (ראה הלכות פסולי המוקדשין יט,יא-יג).
<b>אֲפִלּוּ שָׁחַט לִרְפוּאָה וכו'</b>. גם כששחט בעזרה שלא לצורך אכילה, נחשב לשחיטה ונאסר.
<b>אֲבָל הַנּוֹחֵר בָּעֲזָרָה... מֻתָּרִין בַּהֲנָיָה</b>. שכל האופנים הללו אינם נחשבים לשחיטה כלל.
<b>הַנּוֹחֵר</b>. הורג בדרך שאינה שחיטה.
<b>הַמְעַקֵּר</b>. עקר את הקנה או הוושט ממקום חיבורם ובכך המית את הבהמה (ראה לקמן ג,יד).
<b>גוֹי שֶׁשָּׁחַט</b>. ושחיטתו פסולה (לקמן ד,יא).
<h3> ג</h3>
<b>כָּל הַחֻלִּין</b>. מאכלים שאינם קודש (ראה גם הלכות ביכורים ד,ד).
<b>דִּבְרֵי קַבָּלָה</b>. מסורת חכמים.
<h3> ד</h3>
<b>הָאוֹמֵר בְּהֵמָה זוֹ שְׁלָמִים וּוְלָדָהּ חֻלִּין</b>. ובאופן זה רק האֵם מתקדשת ולא העובר (ראה הלכות מעשה הקרבנות טו,א).
<b>וְלָדָהּ מֻתָּר בַּאֲכִילָה</b>. ואף על פי ששחיטת האם מתירה את העובר באכילה (הלכות מאכלות אסורות ה,יד), אינו נחשב כחולין שנשחטו בעזרה.
<h3> ה</h3>
<b>לַצּוּרָה</b>. השתקפות.
<h3> ו</h3>
<b>עֲכוּרִין</b>. שאינם צלולים.
<b>שׁוֹחֵט... יוֹרֵד לַגֻּמָּה</b>. כיוון שניכר שמתכוון לשמור על הניקיון ולא לעבודה זרה.
<b>וּבַשּׁוּק לֹא יַעֲשֶׂה כֵּן שֶׁמָּא יְחַקֶּה אֶת הַמִּינִים</b>. אסור לעשות כך במקומות ציבוריים ובפרהסיה, שכך היא דרכם של המינים — הכופרים.
<h3> ז</h3>
<b>מוֹתֵחַ הַצַּוָּאר</b>. כדי שהסימנים לא יזוזו בזמן השחיטה.
<b>מוֹלִיךְ הַסַּכִּין וּמְבִיאָהּ</b>. על הצוואר.
<b>בֵּין שֶׁהָיְתָה רְבוּצָה</b>. שוכבת, ושחטה מלמעלה.
<h3> ח</h3>
<b>שֶׁמָּא תֵּרֵד הַבְּהֵמָה בְּכֹבֶד גּוּפָהּ וְתֵחָתֵךְ בְּלֹא הוֹלָכָה וַהֲבָאָה</b>. שמשקלה של הבהמה יגרום לחיתוך צווארה, ולא העברתה על הסכין.
<b>כְּמוֹ שֶׁיִּתְבָּאֵר</b>. לקמן ג,יא.
<b>אִם הָיָה עוֹף</b>. שאינו כבד כבהמה.
<h3> ט</h3>
<b>וְהוֹלִיךְ אֶת הַסַּכִּין וְלֹא הֱבִיאָהּ</b>. חתך בסכין בכיוון שממנו והלאה, ולא החזירה אליו, ובחיתוך זה סיים את כל שחיטתו.
<b>שְׁחִיטָתוֹ כְּשֵׁרָה</b>. ואין חוששים שלחץ על הסכין יותר מן הצורך.
<b>וְהִתִּיזוֹ</b>. חתך את הראש לגמרי מהצוואר.
<b>כִּמְלֹא שְׁנֵי צַוָּארִין</b>. אורך הסכין הוא כפליים מרוחב צוואר בעל החיים הנשחט.
<b>וְאִם לָאו שְׁחִיטָתוֹ פְּסוּלָה</b>. שברור שהפעיל לחץ רב על הסכין, ואין זו שחיטה.
<h3> י</h3>
<b>שְׁחִיטָה הָעֲשׂוּיָה כְּקֻלְמוֹס</b>. באלכסון, בדומה לקולמוס שהוא כלי כתיבה שעשוי מקנה שנחתך באלכסון.
<b>כְּמַסְרֵק</b>. צורת החיתוך בשחיטה היא משוננת כמסרק.
<h3> יא</h3>
<b>אֵין שְׁחִיטַת הַחֻלִּין צְרִיכָה כַּוָּנָה</b>. בניגוד לשחיטת קדשים (הלכות פסולי המוקדשין א,ג).
<b>כְּמִתְעַסֵּק</b>. בלא כוונה.
<b>שֶׁזָּרַק סַכִּין לְנָעֳצָהּ בַּכֹּתֶל</b>. התכוון רק שתיתקע בקיר.
<h3> יב</h3>
<b>חֵרֵשׁ אוֹ שׁוֹטֶה אוֹ קָטָן</b>. שאין בהם דעת לכוון.
<b>וַאֲחֵרִים רוֹאִין אוֹתָן שֶׁהַשְּׁחִיטָה כְּתִקְנָהּ</b>. שאם לא כן חוששים שיקלקלו בשחיטה (לקמן ד,ה).
<h3> יג</h3>
<b>גַּלְגַּל שֶׁל אֶבֶן אוֹ שֶׁל עֵץ שֶׁהָיְתָה הַסַּכִּין קְבוּעָה בּוֹ וכו'</b>. מכונה המזיזה את הסכין, ומופעלת על ידי סיבוב הגלגל.<br>			 <br>		<br>			וְאִם הַמַּיִם הֵן הַמְסַבְּבִין אֶת הַגַּלְגַּל... הֲרֵי זוֹ פְּסוּלָה. כיוון שאין השחיטה מכוח האדם.
<b>פָּטַר</b>. פתח, אִפשר למים לצאת.
<b>וְשָׁחַט בִּסְבִיבָתוֹ</b>. באמצעות סיבוב הגלגל.
<b>בִּסְבִיבָה רִאשׁוֹנָה</b>. הסיבוב הראשון של הגלגל לאחר שהגיע אליו זרם המים.
<h3> יד</h3>
<b>לְשֵׁם הָרִים לְשֵׁם גְּבָעוֹת וכו'</b>. לכבודם.
<b>לִרְפוּאָה</b>. שחשב שמעשה זה יועיל לרפואה.
<b>דִּבְרֵי הֲבַאי</b>. דברים חסרי טעם.
<b>שְׁחִיטָתוֹ פְּסוּלָה</b>. אך הבשר מותר בהנאה.
<b>אִם שָׁחַט לְשֵׁם מַזַּל הַיָּם וכו'</b>. הכוח השמימי שממונה על הדבר, וזו עבודה זרה.
<b>כְּכָל תִּקְרֹבֶת עֲבוֹדָה זָרָה</b>. מה שהוקרב לעבודה זרה, ואסור בהנאה (הלכות עבודה זרה ז,ב).
<h3> טו</h3>
<b>שֶׁמַּחֲשָׁבָה כָּזוֹ פּוֹסֶלֶת בָּהֶן</b>. אף על פי שהמחשבה היא על פעולה שיעשה אחר כך.
<b>כְּמוֹ שֶׁיִּתְבָּאֵר בְּהִלְכוֹת פְּסוּלֵי הַמֻּקְדָּשִׁין</b>. טו,י.<br>			 <br>		<br>			טז. שֶׁמָּא סוֹפוֹ הוֹכִיחַ עַל תְּחִלָּתוֹ. שאולי ממה שהתכוון בסוף מוכח שגם כששחט בתחילה התכוון לעבודה זרה.
<h3> יז</h3>
<b>לְשֵׁם קָדָשִׁים שֶׁמִּתְנַדְּבִין וְנוֹדְרִין כְּמוֹתָן</b>. לשם אותם הקרבנות שיכול להביא בכל עת לפי רצון המקריב (ראה הלכות מעשה הקרבנות יד,א).
<b>כְּשׁוֹחֵט קָדָשִׁים בַּחוּץ</b>. כשוחט קרבנות מחוץ למקדש ששחיטתו פסולה.
<b>אֵינָן בָּאִין בְּנֶדֶר וּנְדָבָה</b>. קרבנות שיש להביא רק במקרים מסוימים כחובות.
<h3> יח</h3>
<b>לְשֵׁם עוֹלָה... תּוֹדָה</b>. קרבנות שניתן לנדוב או לנדור.
<b>הוֹאִיל וְהַפֶּסַח מַפְרִישׁ אוֹתוֹ בְּכָל הַשָּׁנָה וכו'</b>. ולכן<br>			 <br>			אף על פי שהוא קרבן חובה, הוא כלול כאן בכלל הקרבנות שבאים בנדר ונדבה.
<b>לְשֵׁם חַטָּאת וכו'</b>. קרבנות חובה שאין אפשרות לנדוב.<br>			 <br>		<br>			יט. לְשֵׁם תְּמוּרַת זִבְחִי. במקום הקרבן שבבית.
<b>שֶׁהֲרֵי הֵמִיר בּוֹ</b>. ודינו כתמורה שגם הבהמה הראשונה וגם חילופה קדושים (ויקרא כז,י).
<h3> כ</h3>
<b>שֶׁמָּא הִפִּילָה</b>. שאז דינה כיולדת לעניין קרבן (הלכות מחוסרי כפרה א,ו).
<b>קוֹל יֵשׁ לָהּ</b>. העניין<br>			 <br>			מתפרסם.
<b>עִקַּר הַנְּזִירוּת נֶדֶר מִן הַנְּדָרִים</b>. כיוון שאפשר לנדור נזירות בכל עת, נחשב בכלל הקדשים שבאים בנדר ובנדבה.
<h3> כא</h3>
<b>לְשֵׁם דָּבָר שֶׁהַשּׁוֹחֵט לוֹ שְׁחִיטָתוֹ אֲסוּרָה</b>. כגון קדשים או עבודה זרה.
<b>שָׁחֲטוּ זֶה אַחַר זֶה</b>. שאחד התחיל את השחיטה והשני המשיך אותה.
<b>אֵין אָדָם מִיִּשְׂרָאֵל אוֹסֵר דָּבָר שֶׁאֵינוֹ שֶׁלּוֹ</b>. לדוגמאות נוספות ראה הלכות עבודה זרה ח,א, הלכות כלאיים ה,ח ועוד.
<b>אֵין כַּוָּנָתוֹ אֶלָּא לְצַעֲרוֹ</b>. לצער את הבעלים ולא באמת התכוון להקדישה.
<h3> כב</h3>
<b>שֶׁאֵין חוֹשְׁשִׁין אֶלָּא לְמַחֲשֶׁבֶת הַזּוֹבֵחַ וכו'</b>. שמתחשבים רק במחשבות השוחט עצמו, ולא בבעלים.
<b>נָכְרִי שֶׁשָּׁחַט... אֲפִלּוּ הָיָה קָטָן</b>. שאין מחשבתו לשם עבודה זרה.
<b>כְּמוֹ שֶׁיִּתְבָּאֵר</b>. לקמן ד,יא.
<h2>פרק ג</h2>
<h3> א</h3>
<b>מַפְסִידִין אֶת הַשְּׁחִיטָה</b>. פוסלים אותה.
<b>וְאֵלּוּ הֵן שְׁהִיָּה חֲלָדָה וכו'</b>. המונחים הללו יתבארו במהלך הפרק.
<h3> ב</h3>
<b>שְׁהִיָּה</b>. המתנה והפסקה באמצע השחיטה.
<b>וְהִגְבִּיהַּ יָדוֹ</b>. הרים את ידו האוחזת בסכין.
<b>וְשָׁהָה</b>. המתין.
<b>כְּדֵי שֶׁיַּגְבִּיהַּ אֶת הַבְּהֵמָה וְיַרְבִּיצֶנָּה וְיִשְׁחֹט</b>. שיעור זמן המספיק להגבהת הבהמה מן הארץ, השכבתה מחדש ושחיטתה.
<h3> ג</h3>
<b>הָיְתָה בְּהֵמָה דַּקָּה וכו'</b>. צאן, ושיעור השהייה נמדד בהגבהת והרבצת הצאן.
<b>וְאִם הָיְתָה גַּסָּה וכו'</b>. בקר, משערים בהגבהת והרבצת הבקר, שהוא זמן ארוך יותר.
<b>וּבָעוֹף כְּדֵי שֶׁיַּגְבִּיהַּ בְּהֵמָה דַּקָּה וְיַרְבִּיצֶנָּה וְיִשְׁחֹט</b>. את רוב שני הסימנים, אף שבעוף אין כלל הגבהה והרבצה, ושחיטתו היא בסימן אחד — משתמשים בשיעור השהייה של הצאן, שהוא הקצר יותר.
<h3> ד</h3>
<b>כְּשֶׁתַּחֲשֹׁב כָּל זְמַן הַשְּׁהִיּוֹת יִצְטָרֵף כו'</b>. אם מחשבים ומחברים את השהיות יחד, מצטרפות לשיעור שהייה.
<b>וּכְדֵי שֶׁיִּשְׁחֹט כְּמוֹ מִעוּט הַסִּימָנִין</b>. פחות מרוב הקנה והוושט.
<h3> ה</h3>
<b>רֹב אֶחָד בָּעוֹף אוֹ רֹב שְׁנַיִם בַּבְּהֵמָה</b>. הקנה או הוושט, וזהו שיעור שחיטה שלהם (לעיל א,ט).
<b>כִּמְחַתֵּךְ בְּשַׂר הַשְּׁחוּטָה</b>. כאילו חותך בשר בהמה שכבר נשחטה, ואינו נחשב כשהייה בשחיטה עצמה.
<h3> ו</h3>
<b>הֲרֵי זֶה חוֹזֵר וְגוֹמֵר הַשְּׁחִיטָה וְאֵין בְּכָךְ כְּלוּם</b>. אין בעיה בכך, שהרי חתך בקנה שאינו רוב הקנה, אינו משמעותי.
<b>שֶׁנּ</b>. ִ
<b>פְסַק</b>. נחתך שלא על ידי שחיטה כשרה.
<b>כְּמוֹ שֶׁיִּתְבָּאֵר</b>. לקמן הי”ט.
<h3> ז</h3>
<b>כְּבָר נִגְמְרָה שְׁחִיטָתוֹ</b>. כיוון שהכשר העוף הוא בשחיטת סימן אחד.
<h3> ח</h3>
<b>שָׁחַט הָעוֹף וְשָׁהָה בּוֹ</b>. ולא סיים לשחוט רוב קנה.
<b>וְאֵינוֹ יוֹדֵעַ אִם נִקַּב הַוֶּשֶׁט</b>. והעוף נעשה נבלה (לקמן הי”ט).
<b>חוֹזֵר וְשׁוֹחֵט הַקָּנֶה לְבַדּוֹ בְּמָקוֹם אַחֵר</b>. כדי לוודא שחיטה גמורה, ואחר כך יוכל לבדוק את הוושט.
<b>בוֹדֵק הַוֶּשֶׁט מִבִּפְנִים</b>. מכיוון שהעור הפנימי של הוושט הוא לבן ומאפשר את הבדיקה, ואילו העור החיצוני הוא אדום, ראה לקמן הל' כ-כב.
<b>בְּיָדוּעַ שֶׁלֹּא נִקַּב</b>. בשעת השחיטה הראשונה, שכן נקב היה גורם לדימום בתוך הוושט.
<h3> ט</h3>
<b>חֲלָדָה</b>. תחיבת הסכין.
<b>שֶׁפָּסַק הַסִּימָן הָעֶלְיוֹן לְמַעְלָה</b>. כלפי מעלה, שלא באופן החיתוך הרגיל.<br>			 <br>		<br>			י. שֶׁהֶחֱלִיד אֶת הַסַּכִּין תַּחַת צֶמֶר מְסֻבָּךְ. שלא פינה את הצמר מן הצוואר, אלא תחב את הסכין תחתיו, עד שהגיע לעור הבהמה.
<b>שָׁחַט מִעוּט הַסִּימָנִין בְּהַחְלָדָה וְגָמַר הַשְּׁחִיטָה שֶׁלֹּא בְּהַחְלָדָה</b>. שהתחיל לשחוט בהחלדה את מיעוט הסימנים (פחות מרוב), ואת שאר הסימנים (רוב) שחט בכשרות (כס”מ, וראה לקמן הי”ג).
<h3> יא</h3>
<b>דְּרָסָה</b>. פעולה של קיצוץ בכוח.
<b>כְּחוֹתֵךְ צְנוֹן אוֹ קִשּׁוּת</b>. ירקות קשים, שחותכים אותם בלחיצת הסכין ולא במשיכתו.
<h3> יב</h3>
<b>הַגְרָמָה</b>. חריגה ממקום השחיטה.
<b>בְּמָקוֹם שֶׁאֵינוֹ רָאוּי לִשְׁחִיטָה</b>. כמפורט לעיל א,ה-ז.
<b>שְׁנֵי חִטִּין</b>. בליטות שדומות לגרעיני חיטה
<b>בְּטַבַּעַת גְּדוֹלָה</b>. הקנה עשוי מטבעות סחוס. הטבעת הגדולה היא העליונה מכולן ונמצאת מתחת ל'כובע' (ראה לעיל א,ז) ובתוכה ה'חיטין'.
<b>מֻגְרֶמֶת</b>. שנשחטה בפסול של הגרמה.
<h3> יג</h3>
<b>הִגְרִים בַּתְּחִלָּה שְׁלִישׁ</b>. לאו דווקא שליש, אלא פחות מחצי סימן.
<b>הִגְרִים בַּתְּחִלָּה וכו'</b>. שבכל מצב שבו יש רוב שלא בהגרמה, כשרה.
<b>וְאִם דָּרַס... הֲרֵי זוֹ פְּסוּלָה</b>. שבניגוד להגרמה, דרסה או חלדה פוסלות גם אם נעשו במיעוט (ראה לעיל ה”י), אך אם היו בשליש האחרון אינן פוסלות שכבר הייתה שחיטה כשרה ברוב סימנים.
<h3> יד</h3>
<b>עִקּוּר</b>. עקירת הסימנים ממקומם.
<b>וְנִשְׁמַט אֶחָד מֵהֶן</b>. יצא ממקום חיבורו בלסת.
<b>שְׁחִיטָתוֹ כְּשֵׁרָה</b>. כיוון שבעת העיקור כבר הוכשר העוף בשחיטה.
<h3> טז</h3>
<b>הָיָה מִדַּלְדֵּל וְלֹא יִשָּׁחֵט</b>. שסימן רפוי לא היה נשחט.
<h3> יח</h3>
<b>כַּאֲשֶׁר צִוָּה</b>. כדרך שנצטווה משה בתורה שבעל פה (לעיל א,א).
<b>כְּמוֹ שֶׁבֵּאַרְנוּ</b>. לעיל א,יג, הלכות מאכלות אסורות ד,א.
<b>מַכַּת מַרְדּוּת</b>. מלקות מדברי חכמים.
<h3> יט</h3>
<b>שֶׁנִּטַּל יָרֵךְ שֶׁלָּהּ וַחֲלָלָהּ עִמָּהּ</b>. שנחסר מן הבהמה. חלל הירך הוא הבשר המכסה את האגן.
<b>שֶׁתֵּרָאֶה חֲסֵרָה כְּשֶׁתִּרְבַּץ</b>. כשהיא רובצת על האדמה החיסרון ניכר.
<b>אִם נִשְׁבְּרָה מַפְרֶקֶת וְרֹב בָּשָׂר עִמָּהּ</b>. נשברו חוליות הצוואר, ונכרת גם הבשר שעליהן.
<b>הֲרֵי זוֹ נְבֵלָה מֵחַיִּים</b>. למרות שהבהמה חיה היא נחשבת לנבלה גמורה (ראה הלכות שאר אבות הטומאות ב,א).
<h3> כ</h3>
<b>זֶה שֶׁלֹּא כְּנֶגֶד זֶה נְבֵלָה</b>. כיוון שהעורות זזים והנקבים עלולים להיות מונחים זה על זה.
<h3> כא</h3>
<b>אֵין הַקְּרוּם כְּלוּם</b>. אין בו תועלת.
<b>נִמְצָא קוֹץ עוֹמֵד בַּוֵּשֶׁט</b>. תחוב בדופן הוושט.
<b>נִמְצָא הַקּוֹץ לְאָרְכּוֹ בַּוֶּשֶׁט</b>. שאיננו נעוץ בדופן, אלא מונח בתוכו ולאורך הוושט.<br>			 <br>		<br>			כב. וּוֶשֶׁט אֵין לוֹ בְּדִיקָה מִבַּחוּץ אֶלָּא מִבִּפְנִים. מכיוון שהעור החיצוני של הוושט אדום ואין הדם ניכר בו, אך העור הפנימי שלו לבן ומאפשר את הבדיקה (לעיל ה”כ).
<h3> כג</h3>
<b>שֶׁנִּפְסַק רֹב חֲלָלָהּ</b>. שנחתכה ברוב היקף חללה הפנימי. ומודדים ברוב היקף החלל ולא ברוב הדפנות, מכיוון שעובי דפנות הקנה אינו אחיד.
<b>אִם נִקְּבָה כָּאִסָּר</b>. אם נחסר מן הדופן בשטח של מטבע הקרוי איסר.
<b>נְקָבִים שֶׁאֵין בָּהֶן חֶסְרוֹן</b>. שיש חורים רבים, אך לא נחסר מגוף הקנה עצמו.
<b>נִטְּלָה מִמֶּנָּה רְצוּעָה</b>. נחסרה פיסה ארוכה וצרה.
<b>כָּל שֶׁאִלּוּ מְקַפֵּל הָרְצוּעָה... וּמַנִּיחָן עַל פִּי הַקָּנֶה</b>. מדמה שלוקח את הרצועה שניטלה או שמצרף את המקומות שיש בהם נקבים לחתיכה אחת ומניחם על היקפו של פי הקנה, ורואה אם החלקים שנחסרו מהווים חיפוי את רוב ההיקף.
<h3> כד</h3>
<b>נֶקֶב מְפֻלָּשׁ מִשְּׁנֵי צְדָדֶיהָ כְּדֵי שֶׁיִּכָּנֵס אִסָּר לְרָחְבּוֹ</b>. חור בשתי דפנות הקנה זו כנגד זו, ובמצב זה אין מחשבים את מלא שטח האיסר, אלא כדי שיכנס רוחבו בכל אחד.
<b>נִסְדְּקָה לְאָרְכָּהּ... כְּשֵׁרָה</b>. משום שסדק לאורך הקנה נשאר סגור וצמוד ועשוי להחלים בזכות מתיחות הצוואר.
<h3> כה</h3>
<b>מְדַמִּין</b>. משווים.
<b>מֵחֻלְיָה גְּדוֹלָה... מִקְּטַנָּה</b>. הקנה עשוי מטבעות סחוס (‘חוליה גדולה') ובין כל אחת ואחת מחברת רקמה רכה (‘חוליה קטנה').<br>			 <br>		<br>			א. חֲמִשָּׁה דְּבָרִים. דריסה, שהייה, חלדה, הגרמה ועיקור (כמפורט לעיל ג,א-יז).
<b>וַהֲרֵי זוֹ קְרוֹבָה לִסְפֵק נְבֵלָה</b>. שיש סיכוי גדול ששחיטתו הייתה פסולה והבהמה נתנבלה.
<h2>פרק ד</h2>
<h3> ב</h3>
<b>נְכוֹנָה וּגְמוּרָה</b>. שאנו רואים שנחתך רוב הקנה ורוב הוושט.
<b>שֶׁיַּשְׁהֶה אוֹ יִדְרֹס</b>. לעיל ג,ב, ג,יא.
<b>יִשְׁחֹט בְּסַכִּין פְּגוּמָה</b>. לעיל א,יד.
<b>וְכַיּוֹצֵא בָּאֵלּוּ</b>. פסולים שאי אפשר להבחין בהם לאחר השחיטה.
<h3> ה</h3>
<b>חֵרֵשׁ</b>. שאינו שומע ואינו מדבר (הלכות אישות ב,כו).
<b>וְקָטָן</b>. קודם שנעשה בן שלוש עשרה והביא סימני בגרות<br>			 <br>			(שם ב,י).
<b>יְקַלְקְלוּ בִּשְׁחִיטָתָן</b>. ישחטו שלא כדין וינבלו את הבהמה (ראה גם לקמן יב,ד).
<b>שְׁחִיטָתָן כְּשֵׁרָה</b>. כיוון שאין צורך בכוונה לשחיטה אלא רק במעשה כשר (לעיל ב,יא-יב).
<h3> ו</h3>
<b>שֶׁאֵינוֹ יָדוּעַ אֶצְלֵנוּ</b>. איננו מכירים אדם זה ואת יכולת השחיטה שלו.<br>			 <br>		<br>			ז. שֶׁרֹב הַמְּצוּיִין אֵצֶל שְׁחִיטָה מֻמְחִין הֵן. פעולת השחיטה דורשת מומחיות, ולכן יש להניח שרוב העוסקים בה הם שוחטים מומחים.
<h3> ח</h3>
<b>נִתְנַבֵּל</b>. נעשה נבלה על ידי שחיטה פסולה.
<h3> ט</h3>
<b>שֶׁנִּשְׁתַּתֵּק</b>. נעשה אילם.
<b>וְדַעְתּוֹ נְכוֹנָה</b>. שפוי ומבין.
<b>מִי שֶׁאֵינוֹ שׁוֹמֵעַ</b>. אך מדבר.
<b>הֲרֵי זֶה שׁוֹחֵט</b>. שאינו נחשב חרש.
<h3> יא</h3>
<b>נָכְרִי שֶׁשָּׁחַט</b>. ראה גם לעיל ב,כב.<br>			 <br>		<br>			יב. וְגָדֵר גָּדוֹל גָּדְרוּ. גזרת חכמים שתכליתה להרחיק ממצב כזה.
<h3> יג</h3>
<b>יֶשְׁנָהּ לַשְּׁחִיטָה מִתְּחִלָּה וְעַד סוֹף</b>. השחיטה היא פעולה רצופה מתחילתה ועד סופה, וכל שלב בה הוא חלק מרצף זה (ראה גם הלכות פסולי המוקדשין א,יח).
<b>שֶׁשָּׁחַט חֲצִי הַגַּרְגֶּרֶת</b>. חצי מקנה הנשימה, שחתך כזה לא מנבל את הבהמה (לעיל ג,ו-ז).
<h3> יד</h3>
<b>מְשֻׁמָּד לַעֲבֵרָה מִן הָעֲבֵרוֹת</b>. מי שעובר עברה מסוימת באופן קבוע ובכוונה.
<b>שֶׁחֶזְקָתוֹ שֶׁאֵינוֹ טוֹרֵחַ לִבְדֹּק</b>. כיוון שהוא מזלזל במצווה אחת, סביר שהוא מזלזל אף במצווה זו.
<b>מְחַלֵּל שַׁבָּת בְּפַרְהֶסְיָא</b>. ברבים, ונחשב כעובד עבודה זרה (הלכות שבת ל,טו).
<b>כְּמוֹ שֶׁבֵּאַרְנוּ בְּהִלְכוֹת תְּשׁוּבָה</b>. ג,ז-ח. ושם הבחין בין הסוגים השונים, והגדיר את המינים בפני עצמם, ואת הכופרים בתורה בפני עצמם, ואת הכופר במשה רבנו כלל בכלל האפיקורסין.
<h3> טו</h3>
<b>פָּסוּל לְעֵדוּת וכו'</b>. אדם שעובר על עברות שחייבים עליהן מלקות מן התורה, ולכן נפסל לעדות (הלכות עדות י,ג).
<b>שֶׁאֵינוֹ מַנִּיחַ דָּבָר מֻתָּר</b>. אם יש לו אפשרות לעשות דבר בהיתר לא יבחר בדרך האיסור (ראה גם הלכות תמורה ב,ג).
<b>חֲזָקָה עַל כָּל יִשְׂרָאֵל</b>. ראה גם<br>			 <br>			הלכות<br>			 <br>			עדות יא,ז.
<h3> טז</h3>
<b>הַצְּדוֹקִיִּין וְהַבַּיְתּוֹסִיִּין</b>. תלמידי צדוק ובייתוס, שהאמינו רק בתורה שבכתב ולא במסורת חז”ל.
<h3> יז</h3>
<b>נוֹחֲרִין</b>. הורגים שלא בשחיטה.
<h3> יח</h3>
<b>וּמִצְוָה זוֹ</b>. שהרוצה לשחוט לא ישחט חולין אלא רק שלמים.
<b>וְנִצְטַוּוּ שָׁם</b>. במדבר.
<h2>פרק ה</h2>
<h3> א</h3>
<b>כְּבָר בֵּאַרְנוּ בְּהִלְכוֹת אִסּוּרֵי מַאֲכָלוֹת</b>. ד,ו-ט.
<b>שֶׁדִּבֵּר הַכָּתוּב בַּהֹוֶה</b>. הכתוב הביא דוגמה מן הדבר השכיח.
<b>וּשְׁבָרָהּ</b>. פצע אותה.
<h3> ב</h3>
<b>וְיֵשׁ שָׁם</b>. מצויים.
<b>חֳלָאִים</b>. מחלות ופציעות.
<b>הֲלָכָה לְמֹשֶׁה מִסִּינַי</b>. מסורת של התורה שבעל פה.
<b>וּשְׁמוֹנָה מִינֵי טְרֵפוֹת נֶאֶמְרוּ לוֹ לְמֹשֶׁה בְּסִינַי</b>. וכל שבעים הטרפות שנמנו לקמן י,ט כלולות בשמונה מינים אלו.
<b>דְּרוּסָה</b>. תתבאר בפרק זה.
<b>נְקוּבָה</b>. תתבאר לקמן פרקים ו-ז.
<b>חֲסֵרָה נְטוּלָה</b>. יתבארו לקמן פרק ח.
<b>פְּסוּקָה</b>. תתבאר לקמן ט,א-ד.
<b>קְרוּעָה</b>. תתבאר לקמן ט,ה-ז.
<b>נְפוּלָה</b>. תתבאר לקמן ט,ח-כ.
<b>וּשְׁבוּרָה</b>. תתבאר לקמן י,א-ו.
<h3> ג</h3>
<b>אַף עַל פִּי שֶׁכֻּלָּן הֲלָכָה לְמֹשֶׁה מִסִּינַי</b>. ומעמד כל השמונה שווה בחומרתו.
<b>וְכָל סָפֵק שֶׁיִּסְתַּפֵּק בִּדְרוּסָה אָסוּר</b>. כמו שיתבאר לקמן הי”א.
<b>כְּמוֹ שֶׁיִּתְבָּאֵר</b>. ראה לקמן ט,ז.
<h3> ד</h3>
<b>וְיִדְרֹס עָלֶיהָ בְּיָדוֹ</b>. ינעץ בה את ציפורני רגלו הקדמית.
<b>גַּסָּה</b>. גדולה (בבהמה — בקר).
<b>דַּקָּה</b>. קטנה (בבהמה — צאן).
<b>וּלְמַעְלָה</b>. וכל בעל חיים גדול ממנו.
<h3> ו</h3>
<b>לְבֵית הֶחָלָל</b>. מקום שיש בו איברים פנימיים.
<h3> ז</h3>
<b>בְּיַד הַטּוֹרֵף</b>. ברגלו הקדמית.
<b>בְּרַגְלָיו</b>. האחוריות.
<b>דָּרַס וְנֶהֱרַג</b>. הדורס.
<b>אֵין חוֹשְׁשִׁין לָהּ</b>. ואינו צריך בדיקה.
<h3> ח</h3>
<b>מִכַּף הַיָּרֵךְ</b>. מִפְרק הירך.
<b>הַקָּדְקֹד</b>. הראש, כולל המוח.
<h3> ט</h3>
<b>כְּנֶגֶד בְּנֵי מֵעַיִם</b>. הבשר באזור מערכת העיכול.
<b>נִמּוֹק</b>. נרקב ומתפורר.
<b>שֶׁהָרוֹפֵא גּוֹרְדוֹ מִן הַחַבּוּרָה</b>. שאין לו תקווה להירפא, וצריך להסירו.<br>			 <br>		<br>			י. בַּסִּימָנִין. קנה וושט.
<h3> יא</h3>
<b>שֶׁמָּא בַּכֹּתֶל נִתְחַכֵּךְ</b>. ונתקעה בגבו ציפורן שהייתה שם.<br>			 <br>		<br>			נָח רֻגְזוֹ. נרגע<br>			 <br>			לאחר שהרג אחת מהן, ואין חוששים שדרס את השאר.
<h3> יב</h3>
<b>הַקִּנִּים</b>. צמחי הקנה.
<h2>פרק ו</h2>
<h3> א</h3>
<b>לְבֵית חֲלָלוֹ</b>. לחללו הפנימי.
<b>בְּמַשֶּׁהוּא</b>. בשיעור כל שהוא.
<b>תַּרְבֵּץ הַוֶּשֶׁט</b>. הלוע (יתבאר דינו לקמן ה”ב).
<b>וּקְרוּם שֶׁל מֹחַ הָרֹאשׁ</b>. יתבאר דינו לקמן הל' ג-ד.
<b>וְהַלֵּב עִם הַקָּנֶה שֶׁלּוֹ</b>. יתבאר דינו לקמן ה”ה.
<b>וְהַמָּרָה</b>. כיס המרה (יתבאר דינה לקמן הל' ו-ז).
<b>וּקְנֵי הַכָּבֵד</b>. כלי הדם שבכבד (יתבאר דינו לקמן הל' ח-ט).
<b>וְהַקֵּבָה וְהַכָּרֵס וְהַמְּסוֹס וּבֵית הַכּוֹסוֹת</b>. ארבעת מדורי הקיבה של מעלי הגרה (יתבאר דינם לקמן הל' י-יב).
<b>וְהַדַּקִּין</b>. המעיים (יתבאר דינם לקמן הל' יג-טז).
<b>וְהָרֵאָה עִם הַקָּנֶה שֶׁלָּהּ</b>. קנה הנשימה (ודיניה יתבארו לקמן פרק ז).
<h3> ב</h3>
<b>כְּבָר בֵּאַרְנוּ שִׁעוּרוֹ</b>. לעיל א,ו.
<h3> ג</h3>
<b>לַפּוֹלִין</b>. שתי בליטות באחורי עצם הגולגולת אליהן מתחבר עמוד השדרה ודרכן עובר חוט השדרה.
<b>יִהְיֶה לִקְרוּמוֹ דִּין אַחֵר</b>. שאינו נפסל בנקיבה (לדינו ראה לקמן ט,א).
<h3> ד</h3>
<b>נִשְׁפַּךְ כַּמַּיִם אוֹ כַּדּוֹנַג</b>. נעשה נוזלי, והדונג הוא שעוות דבורים שכאשר מתיכים אותה היא נעשית נוזל סמיך.
<h3> ה</h3>
<b>בֵּין לְחָלָל גָּדוֹל שֶׁבִּשְׂמֹאל בֵּין לְחָלָל קָטָן שֶׁבְּיָמִין</b>. שלדעת הרמב”ם יש ללב שני חללים והחלל הגדול מצוי בצד שמאל (פה”מ חולין ג,א).
<b>וּקְנֵה הַלֵּב</b>. עורק הריאה. ויש מפרשים שהוא אבי העורקים (שיוצא לכיוון הריאה).
<b>הַמִּזְרָק</b>. כלי הדם.
<h3> ו</h3>
<b>מָרָה שֶׁנִּקְּבָה וְכָבֵד סוֹתַמְתָּהּ</b>. כיס המרה ממוקם בסמוך לכבד, ולכן נקב בו יכול להיסתם על ידי הכבד.
<h3> ז</h3>
<b>נוֹיָה</b>. גרעין.
<h3> ח</h3>
<b>מִתְבַּשֵּׁל</b>. עובר תהליכים שונים.
<b>בְּחִתּוּךְ הַכָּבֵד</b>. בעת שחותכים את הכבד.
<b>וְהָיָה הַקָּצֶה הַחַד שֶׁלָּהּ לִפְנִים</b>. כלפי פנים הכבד, וראשה כלפי כניסת הסמפון הגדול (ראה לקמן ה”ט).
<b>בְּיָדוּעַ שֶׁנִּקְּבָה כְּשֶׁנִּכְנְסָה</b>. במהלך כניסתה פנימה דרך כלי הדם ניקבה אותם.
<b>הָרֹאשׁ הֶעָגֹל</b>. הקצה הקהה של המחט.
<b>דֶּרֶךְ סִמְפּוֹנוֹת הָלְכָה</b>. עברה דרך כלי הדם מבלי לנקבם.
<h3> ט</h3>
<b>הֲרֵי זוֹ מֻתֶּרֶת</b>. שבמקום זה לא חוששים שניקבה.
<b>וּבְשַׂר כָּבֵד שֶׁהִתְלִיעַ</b>. נאכל על ידי תולעים, אך כלי הדם נשארו שלמים.
<h3> י</h3>
<b>וְחֵלֶב טָהוֹר סוֹתֵם אֶת הַנֶּקֶב</b>. שחלק מן השומן שסביב הקיבה אסור משום חֵלב, וחלקו מותר (לפירוט ראה הלכות מאכלות אסורות ז,ו).
<b>מֵחֵלֶב הַלֵּב</b>. השומן שבחלק העליון של הלב.
<b>וְהַכִּיס שֶׁעַל הַלֵּב</b>. הקרום שעוטף את הלב.
<b>טַרְפֵּשׁ הַכָּבֵד</b>. הסרעפת.
<b>הַמָּקוֹם הַלָּבָן שֶׁבְּאֶמְצָעָהּ</b>. הסרעפת עשויה מיריעת גידים לבנה המוקפת בשרירים אדומים המחוברים לדפנות ומסייעים בתהליך הנשימה. יריעת הגידים קשה ולכן אינה סותמת את הנקב, אך השרירים רכים וסותמים.
<b>הַמְּעִי הָאַחֲרוֹן</b>. החלחולת (לקמן הט”ז).
<b>וְחֵלֶב חַיָּה</b>. שמותר באכילה.<br>			 <br>		<br>			יא. כָּרֵס. כרס.
<b>לַחוּץ</b>. לחלל הבטן.
<b>נִקַּב אֶחָד מֵהֶן לְתוֹךְ חֲלַל חֲבֵרוֹ</b>. שניקבו המחיצות הפנימיות שביניהם.
<h3> יב</h3>
<b>בְּעֹבִי בֵּית הַכּוֹסוֹת</b>. המקום שבו יש לו שתי שכבות עור.
<h3> יג</h3>
<b>שֶׁהִלְעִיטָהּ</b>. האכיל אותה.
<b>קֹרֶט שֶׁל חִלְתִּית</b>. שרף המופק משורשי צמח החלתית, שהוא חריף.
<b>הֲדַר הַכַּנָּה</b>. המעי הגס, שהוא מגולגל סביב עצמו.
<h3> יד</h3>
<b>וְלֵחָה</b>. ריר הדבוק בדפנות המעי.
<b>וַהֲרֵי הֵן נְקוּבוֹת</b>. כשהחזירן נמצא בהם נקב.
<b>תּוֹלִין בּוֹ</b>. מניחים שהוא נקבם.
<b>וּמְדַמִּין</b>. משווים.
<b>עוֹרְכִין</b>. מסדרים את המעיים אחד ליד השני לשם השוואה.
<h3> טו</h3>
<b>שֶׁיָּצְאוּ לַחוּץ</b>. אל מחוץ לגוף דרך נקב שלא מטריף את הבהמה (כמבואר לקמן ט,ה-ז).
<b>נִתְהַפְּכוּ</b>. שהשתנה סדרם ומצב תנוחתם.
<b>וְאֵינָהּ חוֹיָה</b>. אינה יכולה לחיות.
<h3> טז</h3>
<b>שֶׁהָרְעִי</b>. צואה.
<b>עִקְּרֵי הַיְּרֵכַיִם</b>. מקום חיבור הירכיים לגוף.
<b>בַּמָּקוֹם הַדָּבוּק בַּיְּרֵכַיִם מֻתֶּרֶת</b>. כיוון שהירכיים סותמות את הנקב.
<h3> יז</h3>
<b>זֶפֶק</b>. מעין כיס בתחתית ושט העוף שבו שוהה המזון ומתרכך.
<b>וְקֻרְקְבָן</b>. חלק מקיבת העוף שתפקידו לטחון את המזון (ראה איור לעיל עמ' ﻿182﻿).
<b>שֶׁיִּמָּתַח עִם הַוֶּשֶׁט כְּשֶׁיַּאֲרִיךְ הָעוֹף צַוָּארוֹ</b>. ונחשב כהמשכו של הוושט.
<h3> יח</h3>
<b>שְׁנֵי כִּיסִין</b>. שתי שכבות.
<b>מֻתָּר</b>. כיוון שהשכבות מחוברות חזק ומחפות אחת על השנייה.
<h3> יט</h3>
<b>כִּבְרִיַּת הַלָּשׁוֹן</b>. בדומה ללשון שחלקה החיצון דק והפנימי עבה.
<h3> כ</h3>
<b>שֶׁנִּבְרָא חָסֵר</b>. בלא אותו איבר מלידתו.
<b>שֶׁכָּל הַיָּתֵר כְּנָטוּל הוּא חָשׁוּב</b>. ראה גם לקמן ח,ד.
<b>מְרוֹרוֹת</b>. כיסי מרה.
<b>נִטַּל הַטְּחוֹל</b>. אם ניקב הטחול עלול להישפך דם רב לחלל הגוף ולסכן את הבהמה, אך ללא טחול יכול בעל החיים להמשיך לחיות.
<b>שֶׁאֵינוֹ מִכְּלַל הַמְּנוּיִין</b>. שלא נמנה בכלל האיברים שנטרפים בנקיבה כלשהי (ראה לעיל הל' א, יט).
<h3> כא</h3>
<b>מִתְּחִלָּתוֹ וְעַד סוֹפוֹ</b>. מהקיבה ועד פי הטבעת.
<b>כְּעָנָף מִן הַבַּד</b>. ענף מהגזע, כלומר שמאמצע המעי יוצאת התפצלות הנמשכת ליציאה נפרדת (מ”מ לר”י כלץ).
<h2>פרק ז</h2>
<h3> א</h3>
<b>שְׁנֵי קְרוּמוֹת יֵשׁ עַל הָרֵאָה</b>. הקרום העליון עוטף את כל הריאה ('אדר הריאה'), ומתחתיו נמצא הקרום התחתון שהוא השכבה החיצונית של בשר הריאה.
<b>נִגְלַד הַקְּרוּם הָעֶלְיוֹן כֻּלּוֹ וְהָלַךְ לוֹ</b>. נקלף הקרום עד שלא נותר ממנו כלל.
<b>הַמָּקוֹם שֶׁאֵינוֹ רָאוּי לִשְׁחִיטָה</b>. כמבואר לעיל א,ז.
<h3> ב</h3>
<b>הוֹאִיל וְנִקְּבָה קֹדֶם גְּמַר שְׁחִיטָה</b>. לפיכך נחשב ששחט טרפה.
<h3> ג</h3>
<b>מִסִּמְפּוֹנֵי רֵאָה</b>. הצינורות שמתפצלים מהקנה ודרכם עובר האוויר לריאה.
<b>אֲפִלּוּ נִקַּב לַחֲבֵרוֹ</b>. שניקב לסמפון אחר שצמוד אליו, ואף על פי כן אינו נחשב סתימה.
<b>אֵינוֹ כְּלוּם</b>. אין בכך תועלת, ועודה נחשבת כנקובה.
<b>הָאֵם שֶׁל רֵאָה</b>. החלק הגדול של הריאה, ומעליה נמצאות האונות שהן כעין אוזניים שמתפצלות מהריאה.
<b>שֶׁדֹּפֶן</b>. בית החזה, וסתימה זו אינה מועילה משום שמקום זה רחב והסתימה עשויה להתפרק.
<b>בִּמְקוֹם חִתּוּךְ הָאוּנוֹת</b>. מקום התפצלות האונות, ובמקום זה בית החזה צר ולכן הסתימה תחזיק מעמד.
<h3> ד</h3>
<b>נִסְמַךְ</b>. התחבר.
<b>לָעֶצֶם</b>. לצלעות.
<b>דָּבוּק בָּעֶצֶם וּבַבָּשָׂר</b>. ראה לקמן יא,י.
<h3> ה</h3>
<b>סְמוּכָה לַדֹּפֶן</b>. דבוקה אליה.
<b>צְמָחִין</b>. אבעבועות.
<b>מְפָרְקִין</b>. מפרידים.
<b>וְאִם נִמְצֵאת נְקוּבָה</b>. על ידי הבדיקה המבוארת לקמן ה”ז.
<h3> ו</h3>
<b>נִתְפָּח</b>. מתנפח כאשר מנפחים את הריאה.
<b>לֵחָה</b>. ריר שחוסם את נתיב האוויר.
<b>נוֹתְנִין עָלָיו</b>. על הקרע.
<b>רֹק... וְכַיּוֹצֵא בָּהֶן</b>. דברים קלים שנעים ברוח.
<h3> ז</h3>
<b>הֲבָרָה</b>. קול.
<b>בִּקְבֵּק</b>. העלה בועות.
<b>תִּנְהַג</b>. תעבור.
<b>קוֹל דְּמָמָה</b>. קול שקט.
<h3> ט</h3>
<b>שֶׁנִּשְׁפְּכָה כְּקִיתוֹן</b>. שתוכה התמוסס והפך לנוזל.
<b>שׁוּעַ בַּאֲבָר</b>. מצופה עופרת, חלק.
<h3> י</h3>
<b>אֲבַעְבּוּעוֹת</b>. בועות.
<b>הַנִּמְשֶׁכֶת כִּדְבַשׁ</b>. צמיגה.
<b>סְרוּחָה</b>. שריחה רע.
<b>עֲכוּרִין</b>. לא צלולים.
<h3> יא</h3>
<b>שֶׁהַדָּבָר קָרוֹב הַרְבֵּה</b>. קיים סיכוי רב.
<b>שֶׁיֵּשׁ נֶקֶב בֵּינֵיהֶן</b>. מתחת לנקודת החיבור של הבועות
<b>וְאֵין לָהֶן דֶּרֶךְ בְּדִיקָה</b>. שאף אם יש נקב הן סותמות אותו.
<b>אִם שָׁפְכָה לָהּ הָאַחֶרֶת</b>. הנוזלים של בועה אחת עברו לשנייה ונשפכו דרך הנקב.
<h3> יב</h3>
<b>שֶׁנִּתְמַסְמְסָה</b>. נרקבה.
<b>וְתוֹלִין בְּיָדוֹ</b>. מניחים שהריאה ניקבה מחמת משמוש ידיו.
<b>וּמְדַמִּין</b>. משווים.
<b>כְּשֵׁם שֶׁעוֹשִׂין בִּבְנֵי מֵעַיִם</b>. לעיל ו,יד.
<h3> יג</h3>
<b>וְנַעֲרֹך</b>. את הריאות אחת ליד השנייה ונשווה.
<h3> יד</h3>
<b>מַחַט שֶׁנִּמְצֵאת בָּרֵאָה</b>. קודם שחתכו אותה, שהרגישו בה על ידי משמוש.
<b>שֶׁהַדָּבָר קָרוֹב</b>. יש סיכוי רב.
<h3> טו</h3>
<b>הַנֶּהְפָּךְ עֵינוֹ</b>. שהשתנה מראהו.
<b>וְכֵן הוּא אוֹמֵר וּמִחְיַת בָּשָׂר חַי וכו'</b>. פסוקים אלו נאמרו על אדם שיש לו נגע צרעת בעור בשרו מחמת שצבע עורו השתנה, ובתוך הנגע יש “בשר חי”, כלומר חלק שלא השתנה צבעו. ומכאן ששאר העור שהשתנה מראהו נחשב כבשר מת.
<h3> טז</h3>
<b>כְּמוֹ שֶׁבֵּאַרְנוּ</b>. לעיל הט”ו.
<h3> יז</h3>
<b>יְרֻקָּה</b>. השם ירוק בלשון חז”ל משמש לכל הגוונים מירוק עד לצהוב.
<b>כְּעֵין הַכְּשׁוּת</b>. צבעה צהוב בהיר.
<b>חֲרִיעַ</b>. צמח ששימש לצביעת בגדים וצבעו נע בין כתום לצהוב.
<h3> יח</h3>
<b>חֲרִיּוֹת שֶׁל דֶּקֶל</b>. ענפי דקל, שצבעם נוטה למראה הכשות.
<b>וּמְמָרֵס</b>. מועך ומשפשף.
<h3> יט</h3>
<b>כַּכֹּחַל</b>. צבע כחול כהה ששימש לצביעת העיניים.
<b>כֶּחָצִיר</b>. כרישה, שצבע עליו ירוק כהה.
<h3> כ</h3>
<b>וְהוֹרִיק</b>. נעשה ירוק.
<b>הַיְרֻקִּין... וְהָאֲדֻמִּין</b>. האיברים הפנימיים שצבעם צהוב (‘ירוקים') או אדום.
<b>שֶׁיַּעַמְדוּ בְּמַרְאֶה זֶה</b>. יישארו באותו הצבע.
<b>שֶׁשּׁוֹלְקִין</b>. מבשלים במים.
<h3> כא</h3>
<b>וְנֶחְמְרוּ</b>. נשרפו.
<b>כְּמוֹ שֶׁבֵּאַרְנוּ</b>. לעיל ה”כ.
<b>הָעוֹר הַחִיצוֹן שֶׁלּוֹ לָבָן וְהַפְּנִימִי אָדֹם</b>. הפוך מהסדר הטבעי (ראה לעיל ג,כ).
<h2>פרק ח</h2>
<h3> א</h3>
<b>שֶׁאִם חָסֵר מִנְיָנָם טְרֵפָה</b>. איברים אלו נמצאים בבהמה במניין קבוע ואם חסר מניינם הבהמה טרפה.
<b>וְהָרַגְלַיִם</b>. האחוריות.
<b>אוּנוֹת</b>. כעין אוזניים שמתפצלות מהריאה.
<b>וּפְנֵי רֵאָה כְּנֶגֶד פָּנָיו</b>. כאשר חזית הבהמה כנגד האדם כשהיא תלויה ורגליה כלפי מעלה, ובאופן זה ימין הבהמה כנגד ימין האדם.
<b>שָׁלֹשׁ מִן הַיָּמִין וּשְׁתַּיִם מִן הַשְּׂמֹאל</b>. הריאה בנויה למעשה משתי ריאות נפרדות הקרויות ‘ערוגות' (לקמן ה”ז), בערוגה הימנית שלוש אונות ובשמאלית שתיים (ראה איור בעמוד הבא).
<b>כְּמוֹ כִּיס</b>. קרום היוצר מחיצה נפרדת מן הריאה.
<b>דּוֹמָה לְוֶרֶד</b>. בצורתה המעוגלת המזכירה את מבנה הוורד שעליו חופים זה על זה בעיגול.
<h3> ב</h3>
<b>מֻתֶּרֶת</b>. כיוון שהוורדה משלימה.
<h3> ג</h3>
<b>בְּלֹא וֶרֶד</b>. שהוורד חסרה.
<h3> ד</h3>
<b>בְּצַד הָאוּנוֹת</b>. באותה שורה איתן.
<b>לְעֻמַּת הַלֵּב</b>. לצד החזה.
<b>שֶׁהַיָּתֵר כֶּחָסֵר</b>. לקמן הי”א (וראה גם<br>			 <br>			לעיל ו,כ).
<b>כְּמוֹ עָלֶה שֶׁל הֲדַס</b>. בגודל כזה.
<h3> ה</h3>
<b>נִסְמְכוּ</b>. נדבקו.
<h3> ו</h3>
<b>כְּאוּנָה אַחַת</b>. שנדבקו זו לזו באופן שנראות כמו אונה אחת.
<b>הָיָה בֵּינֵיהֶן כְּמוֹ עָלֶה שֶׁל הֲדַס</b>. בו אינן מחוברות.
<b>בְּעִקָּרָן</b>. מקום התפצלותן מהריאה.<br>			 <br>		<br>			ז.
<b>שְׁתֵּי עֲרוּגוֹת</b>. שנדבקו כל האונות וכל אחת מהריאות נראית כגוש אחד.
<b>חָסַר גּוּף הָרֵאָה</b>. חסר חלק מבשר הריאה.
<h3> ח</h3>
<b>רֵאָה שֶׁנִּמְצֵאת נְפוּחָה</b>. נשארת במצב נפוח.
<b>עִקַּר חֲרִיּוֹת שֶׁל דֶּקֶל</b>. שדרת ענף הדקל.
<b>כְּמוֹ שֶׁאָמְרוּ בַּמִּנְיָן</b>. לעיל ה”ד.
<h3> ט</h3>
<b>שֶׁצָּמְקָה... וְקָרְבָה לִהְיוֹת יְבֵשָׁה</b>. התייבשה, אך לא עד שתיפרך בציפורן.
<b>זִיקִים</b>. ברקים.
<h3> י</h3>
<b>בּוֹדְקִין אוֹתָהּ</b>. אם צמקה בידי אדם או בידי שמים.
<b>מֵעֵת לְעֵת</b>. למשך יממה.
<b>פּוֹשְׁרִין</b>. לא קרים ולא חמים.
<b>הַמַּיִם מִתְמַצִּין מִגַּבּוֹ</b>. המים מחלחלים דרך דפנות הכלי ומתאדים, ובכך מצטננים המים שנותרו בכלי.
<b>יִצֹּנּוּ</b>. יתקררו.
<b>לִבְרִיָּתָהּ</b>. מצבה הרגיל.
<h3> יא</h3>
<b>שֶׁהַיָּתֵר כֶּחָסֵר הוּא</b>. לעיל ה”ד.
<b>יָדַיִם</b>. רגליים קדמיות.
<b>בָּאַרְכֻּבָּה שֶׁהִיא סוֹף הַיָּרֵךְ הַסָּמוּךְ לַגּוּף</b>. המפרק שמחבר בין הירך ובין השוק, והוא המפרק העליון מבין שני המפרקים שברגל הבהמה.
<h3> יג</h3>
<b>צֹמֶת הַגִּידִין</b>. גיד מעל העקב המורכב משלושה גידים (גיד אכילס).
<b>שֶׁתּוֹלִין בּוֹ וכו'</b>. כאשר מפשיטים ומבתרים את הבהמה.
<b>וְיַתְחִילוּ לְהִתְאַדֵּם</b>. הגידים עשויים מסיבים קשים שצבעם לבן והם מתחברים לשריר הרך שצבעו אדום.
<h3> יד</h3>
<b>הָעֵנָב</b>. בליטה בצורת גרגר ענבים שנמצאת בנקודת הפיצול של אצבעות הרגל.
<h3> טו</h3>
<b>כְּמוֹ שֶׁבֵּאַרְנוּ</b>. לעיל הי”א.
<b>שֶׁחֲתִיכָתָן מִכְּלַל הַטְּרֵפוֹת כְּמוֹ שֶׁיִּתְבָּאֵר</b>. בהלכות שלקמן.
<h3> טז</h3>
<b>וְלֶחִי</b>. לסת.<br>			 <br>		<br>			יז. וּכְבָר בֵּאַרְנוּ. לעיל הט”ו.
<h3> יח</h3>
<b>הָאֶחָד הֶעָבֶה</b>. הגיד העבה, ונותרו שני הגידים הדקים.
<b>מִעוּטָהּ</b>. כיוון שהגיד העבה גדול משני האחרים והוא מהווה רוב החוזק, ושני הגידים מהווים רוב כמותי.<br>			 <br>		<br>			כ. גַּפָּיו. כנפיו.
<b>כִּבְהֵמָה שֶׁנֶּחְתְּכוּ יָדֶיהָ</b>. לעיל הי”א.
<h3> כא</h3>
<b>בִּמְקוֹם מָרָה</b>. במקום חיבור כיס המרה לכבד.
<b>בַּמָּקוֹם שֶׁהִיא תְּלוּיָה בּוֹ</b>. במקום החיבור לסמפון הגדול (פה”מ חולין ג,א, להגדרתו ראה לעיל ו,ט).
<b>נִדַּלְדְּלָה וכו'</b>. התנתקה במספר מקומות מחיבורה בסרעפת אך נותרה מחוברת חלקית.
<b>בַּטַּרְפֵּשׁ</b>. הסרעפת.
<h3> כב</h3>
<b>מְרֻדָּד</b>. שטוח.
<h3> כג</h3>
<b>שֶׁנִּגְמַם</b>. נחתך.
<b>הַסִּימָנִין</b>. הקנה והוושט.
<b>וְלֹא נֶעֶקְרוּ</b>. שנותרו מחוברים בבשר.<br>			 <br>		<br>			כד. חָסֵר. מלידתו, כמפורט לעיל א-יב.
<b>נִטַּל</b>. על ידי חבלה וכדומה.
<h3> כו</h3>
<b>כַּפּוֹל</b>. מין קטנית.
<b>כַּעֲנָבָה</b>. גרגר ענבים.
<b>שֶׁהִבְאִישׁ</b>. הסריח.
<b>הַלֹּבֶן שֶׁבְּתוֹךְ הַכֻּלְיָה</b>. אגן הכליה, והוא מקום כינוס כל הצינורות שבכליה (ראה איור לעיל עמ' ﻿222﻿).<br>			 <br>		<br>			א. חוּט הַשִּׁדְרָה. החוט שיוצא מהמוח ועובר בתוך עמוד השדרה.
<b>שֶׁנִּפְסַק</b>. נחתך.
<b>הַמֹּחַ</b>. בשר החוט.
<b>נִשְׁבְּרָה הַשִּׁדְרָה</b>. עמוד השדרה.
<b>וְנִתְנַדְנֵד</b>. זז בתוך הקרום.
<h2>פרק ט</h2>
<h3> ב</h3>
<b>הֻמְרַךְ</b>. התרכך (והשווה לעיל ו,ד).
<b>אֵינוֹ יָכוֹל לַעֲמֹד מִפְּנֵי כָּבְדּוֹ</b>. מחמת משקלו, ולא משום שהתרכך המוח.
<h3> ג</h3>
<b>לַפּוֹלִין</b>. ראה לעיל ו,ג ובאיור שם.<br>			 <br>		<br>		<br>			ד. שְׁלֹשָׁה עֲצָמוֹת דְּבוּקִין. עצם העצה הנמצאת בסוף עמוד השדרה ומורכבת משלוש חוליות.
<b>הָאֲגַפַּיִם</b>. כנפיים.
<b>לְמַטָּה</b>. לכיוון הזנב.
<h3> ה</h3>
<b>בָּשָׂר הַחוֹפֶה אֶת רֹב הַכָּרֵס</b>. הבשר בתחתית הבטן שמחוץ לתחום הצלעות.
<b>שֶׁלֹּא הִגִּיעַ הַקֶּרַע לַכָּרֵס עַד שֶׁנִּרְאֵית</b>. שהקרע אינו מפולש ולא נחשף הכרס.
<b>בְּהֵמָה קְטַנָּה</b>. שמקום זה קטן אצלה משני טפחים.
<h3> ו</h3>
<b>נִקְדַּר</b>. נחתך סביב.
<b>יָתֵר מִכַּסֶּלַע</b>. יותר משטח של מטבע סלע.
<h3> ז</h3>
<b>עַל פְּנֵי כָּל הַשִּׁדְרָה</b>. שנותרה רצועה ברוחב סלע לאורך כל עמוד השדרה.
<h3> ח</h3>
<b>שֶׁתִּפָּסֵד</b>. תאבד.
<b>שֶׁבַּחֲלַל הַגּוּף</b>. איברים פנימיים.
<h3> ט</h3>
<b>חוֹשְׁשִׁין לָהּ</b>. וצריכה בדיקה (לקמן הי”ז).
<h3> י</h3>
<b>מְגָרֶרֶת</b>. גוררת.
<h3> יא</h3>
<b>בְּכַוָּנָה שֶׁלֹּא יִשְׁתַּבְּרוּ</b>. נזהרים לשמור על שלמותם.
<b>מֵחֲמַת יִרְאָה</b>. פחד שלא ייתפסו.
<h3> יב</h3>
<b>שֶׁהִרְבִּיצוּהוּ</b>. הפילוהו לארץ.
<b>שֶׁיֵּשׁ לָהּ קוֹל</b>. שנשמע קול החבטה.
<b>וּמִתְחַזֵּק</b>. מחזיק ובולם את הנפילה.
<h3> יג</h3>
<b>וְהָלְכָה לָהּ הַמַּכָּה</b>. היכה במקל והגיע קצהו לזנבה.
<b>כְּלַפֵּי זְנָבָהּ</b>. לכיוון הזנב.
<b>אֵין חוֹשְׁשִׁין לָהּ</b>. כיוון שהתחלק כוח המכה בשווה על כל השדרה.
<b>חֻלְיוֹת</b>. בליטות.
<b>לְמִקְצָת הַשִּׁדְרָה</b>. באמצעה, וחוששים שהתרכז כח המכה בקצה המקל.
<h3> יד</h3>
<b>כְּרִי</b>. ערימה.
<b>קֻפָּה שֶׁל שְׁקֵדִים</b>. כלי גדול מלא שקדים.
<b>כְּסוּת כְּפוּלָה</b>. בגד מקופל.
<h3> טו</h3>
<b>נִדְבְּקוּ כְּנָפָיו</b>. במלכודת שעשויה מלוח מרוח בדבק שמונח על העץ וכאשר נלכד נפל עם הלוח לארץ.
<b>בְּכָנָף אַחַת נֶאֱחַז</b>. יכול להמעיט את עוצמת החבטה על ידי הכנף השנייה.
<h3> טז</h3>
<b>נֶחְבַּט עַל פְּנֵי הַמַּיִם</b>. עוף מים שנפל למים בעל כרחו.
<b>מְלֹא קוֹמָתוֹ</b>. בגוף זקוף.
<b>לְעֻמַּת הַמַּיִם</b>. נגד כיוון זרימת המים.
<b>קָדַם לְתֶבֶן אוֹ לְקַשׁ</b>. שט מהר יותר מן העצמים הזורמים עם המים.
<h3> יז</h3>
<b>טְחוֹל</b>. לעיל ו,כ.
<b>וּכְלָיוֹת... מִבֵּית הָרֶחֶם</b>. לעיל ח,כה.
<h3> יח</h3>
<b>וְהַסִּימָנִין</b>. הקנה והוושט.
<h3> יט</h3>
<b>וְלֹא עָמְדָה</b>. על רגליה.
<b>מֵעֵת לְעֵת</b>. למשך יממה.
<b>כְּמוֹ שֶׁבֵּאַרְנוּ</b>. לעיל הי”ז.
<h3> כ</h3>
<b>שֶׁדָּרַס</b>. דרך.
<b>שֶׁטְּרָפוֹ לַכֹּתֶל</b>. הטיחו בקיר.
<b>מְפַרְכֵּס</b>. מניע את איבריו.
<b>כְּדֶרֶךְ שֶׁבֵּאַרְנוּ</b>. לעיל הי”ז.
<h3> כא</h3>
<b>שֶׁנִּדַּלְדְּלוּ</b>. נפרדו אחד מהשני (כס”מ).
<b>אִם נִתְקַפְּלוּ</b>. התנתקו מחיבורם ללוע (כס”מ, ובדומה לדין עיקור סימנים לעיל ג,יד).
<b>שֶׁאֵין הַתַּרְבֵּץ רָאוּי לִשְׁחִיטָה</b>. וגם אם נפרק אינו מעכב את השחיטה.
<b>כְּמוֹ שֶׁבֵּאַרְנוּ</b>. לעיל א,ו.
<h2>פרק י</h2>
<h3> א</h3>
<b>מִכָּאן</b>. מצד אחד.
<b>מֵחֶצְיָן שֶׁל מוּל הַשִּׁדְרָה</b>. בחצי הקרוב לעמוד השדרה.
<h3> ב</h3>
<b>אִם הָיוּ צְלָעוֹת גְּדוֹלוֹת שֶׁיֵּשׁ בָּהֶן מֹחַ</b>. הלכה זו מסייגת את ההלכה הקודמת, שבנוסף לאחת עשרה הצלעות יש עוד שתי צלעות בכל צד שבהן אין מוח (מוח העצם), והן אינן מנויות כצלעות לעניין שבורה.
<b>נֶעֶקְרוּ</b>. מחיבורן בשדרה.
<b>צֶלַע אַחַת וַחֲצִי חֻלְיָתָהּ עִמָּהּ</b>. צלע<br>			 <br>			אחת יחד עם החוליה של עמוד השדרה שאליה היא מחוברת.<br>			 <br>			חֻלְיָה אַחַת. אף אם חוט השדרה נותר שלם.
<b>שֶׁלְּמַטָּה מִן הַכְּסָלִים</b>. באזור המותניים.
<h3> ג</h3>
<b>שֶׁנִּשְׁמַט הַיָּרֵךְ שֶׁלָּהּ מֵעִקָּרוֹ</b>. מפרק הירך המחבר בין הקולית (עצם הירך) לעצם האגן יצא ממקומו.
<b>וְיָצָא מִן הַכַּף</b>. שבמקום החיבור יש בעצם האגן שקע הדומה לכף ובו נאחזת הקולית, ומשום כך נקראת עצם האגן ‘עצם הכף'.
<b>נִתְאַכְּלוּ</b>. נרקבו.
<b>נִיבָיו</b>. רצועות המפרק שמחזיקות את העצם במקום.
<b>הַיְתֵרוֹת</b>. מיתרים, רצועות.
<b>הָעֶצֶם הַזָּכָר</b>. קצה הקולית שנכנס לתוך השקע בעצם הכף.
<h3> ד</h3>
<b>מֵעִקָּרוֹ</b>. ממקום חיבורו בכתף.
<b>וְאֵין חוֹשְׁשִׁין לָהּ</b>. כיוון שבבהמה הריאה רחוקה מחיבור הזרוע לכתף.
<h3> ה</h3>
<b>גֻּלְגֹּלֶת</b>. החלק העליון בעצם הראש שבו נמצא המוח.
<b>כַּסֶּלַע</b>. שטח של מטבע סלע.
<h3> ו</h3>
<b>שֶׁנֶּחְבַּס</b>. התרסק.
<b>רֹב גָּבְהָהּ</b>. מן העיניים עד הקודקוד.
<b>וְרֹב הֶקֵּפָהּ</b>. היקף הגולגולת בקו שמעל העיניים.
<h3> ז</h3>
<b>עוֹף שֶׁל מַיִם</b>. עוף מים.
<b>שֶׁהִכַּתּוּ חֻלְדָּה</b>. בשיניה. אך אם הכתה בידה הרי הוא בכלל דרוסה כלעיל ה,ו.
<b>שֶׁנִּגַּף</b>. נחבל.
<b>וְנוֹעֵץ</b>. לוחץ על הגולגולת באזור הנקב.
<b>וְדוֹחֵק לְמַעְלָה</b>. את החיך על מנת ליצור לחץ על המוח לכיוון הנקב.
<h3> ח</h3>
<b>שֶׁאֲחָזָהּ דָּם</b>. שנתרבה דמה וחלתה.
<b>מְעֻשֶּׁנֶת</b>. חלתה מחמת עשן שנכנס בגופה.
<b>סַם שֶׁהוֹרֵג אֶת הַבְּהֵמָה</b>. חומר רעיל לבהמה אך לא מזיק לאדם.
<b>וַאֲסוּרָה מִשּׁוּם סַכָּנַת נְפָשׁוֹת</b>. לאדם שיאכלנה. אך אם שהתה עד שנתעכל החומר בגופה הרי זו מותרת.
<h3> ט</h3>
<b>נִמְצְאוּ כָּל הַטְּרֵפוֹת... שִׁבְעִים</b>. ומחולקות לשמונה מינים כמבואר לעיל ה,א.
<b>דְּרוּסָה</b>. טרפות הדרוסה, לעיל פרק ה.
<b>נִקַּב תַּרְבֵּץ הַוֶּשֶׁט — לח. נֶהְפַּךְ הַוֶּשֶׁט בְּמַרְאָיו</b>. טרפות הנקובה, לעיל פרקים ו-ז.
<h3> י</h3>
<b>חוּץ מִטְּרֵפוֹת שֶׁבַּכֻּלְיָה</b>. לעיל ח,כו.
<b>וְשֶׁבַּטְּחוֹל</b>. לעיל ו,יט.
<b>וְשֶׁבְּאוּנוֹת הָרֵאָה</b>. לעיל ח,א-י.
<b>לֹא מָנוּ אוֹתָן חֲכָמִים בַּבְּהֵמָה כְּדֵי שֶׁיִּהְיֶה כְּנֶגְדָּן בָּעוֹף</b>. חכמים התייחסו לטרפה באיברים אלו רק בבהמה ולא בעוף.
<b>וְכֵן כָּל כַּיּוֹצֵא בָּזֶה</b>. שאר הטרפות שיש בכליה.
<h3> יא</h3>
<b>עוֹף שֶׁנִּשְׁתַּנּוּ מַרְאֵה בְּנֵי מֵעָיו מֵחֲמַת הָאוּר</b>. כלעיל ז,כ-כא.
<b>וְעוֹף הַמַּיִם שֶׁנִּקַּב עֶצֶם רֹאשׁוֹ</b>. לעיל ה”ז.
<h3> יד</h3>
<b>וּכְבָר בֵּאַרְנוּ</b>. הלכות מאכלות אסורות ח,ז-ט.
<b>יָצָאת טְרֵפָה מִתַּחַת יָדוֹ</b>. מכרה לציבור.
<b>וּמַעֲבִירִין אוֹתוֹ</b>. מתפקידו כשוחט לציבור.
<b>אֲבֵדָה בְּדָבָר חָשׁוּב</b>. ששווייה רב. שמוכיח שחזר בתשובה, וכבר אינו להוט אחר ממון.
<h2>פרק יא</h2>
<h3> א</h3>
<b>שֶׁנָּפְלָה וְלֹא הָלְכָה</b>. לעיל ט,יט
<b>שֶׁנִּטְרְפָה בְּיַד חַיָּה וכו'</b>. לעיל ה,ח-ט.
<b>שֶׁנֶּחְבְּסָה גֻּלְגָּלְתָּהּ</b>. לעיל י,ו.
<b>כִּשְׁאָר כָּל הַבְּהֵמוֹת</b>. שדינן מבואר לקמן ה”ג.
<b>עַד שֶׁתֵּלֵד כָּל הַבֵּיצִים וכו'</b>. יישום לדין זה ראה הלכות מאכלות אסורות ג,יא.
<b>טְעִינָה הָרִאשׁוֹנָה וכו'</b>. שתסיים להטיל את כל הביצים שבמעיה ותתחיל מחזור הטלה חדש.
<h3> ג</h3>
<b>שֶׁיִּוָּלֵד</b>. שייווצר.
<h3> ד</h3>
<b>שֶׁנִּשְׁמַט הַגַּף</b>. הכנף יצאה ממקום חיבורה לכתף (לעיל י,ד).
<b>בּוֹדְקִין אוֹתָהּ שֶׁמָּא נִתְרַסְּקוּ אֵבָרֶיהָ</b>. לעיל ו,יז.
<b>נִתְרֹצֵץ עֶצֶם הָרֹאשׁ</b>. התרסק, ואפילו פחות מרוב גובהה ורוב היקפה (ראה לעיל י,ו).
<b>הִכָּה אוֹתָהּ קוֹץ... וּצְרִיכָה בְּדִיקָה כְּנֶגֶד כָּל הֶחָלָל</b>. חלל הגוף והגולגולת (לדוגמה נוספת ראה לעיל ה,ז).
<h3> ה</h3>
<b>רֵאָה שֶׁהֶעֱלָת צְמָחִים</b>. עלו בה אבעבועות.
<b>כְּמוֹ חוּטִין תְּלוּיִין</b>. שהסרכות נראות כחוטים.
<b>לְטַרְפֵּשׁ הַכָּבֵד</b>. הסרעפת.
<b>חוֹשְׁשִׁין לָהּ שֶׁמָּא נִקְּבָה וּצְרִיכָה בְּדִיקָה</b>. כפי שמבואר בהלכה הבאה (וראה לעיל ז,ה).
<b>נִמְצָא בָּהּ אֲבַעְבּוּעַ מָלֵא לֵחָה</b>. ראה לעיל ז,י.
<h3> ו</h3>
<b>תְּלוּיָה בִּסְרָכוֹת</b>. מחוברת אליהם, ויש חשש לנקב באותו מקום.
<b>וְנוֹפְחִין אוֹתָהּ בְּפוֹשְׁרִין</b>. לאופן הבדיקה ראה לעיל ז,ז.
<b>לֹא רָאִינוּ מִי שֶׁהוֹרָה כָּךְ וְלֹא שָׁמַעְנוּ מָקוֹם שֶׁעוֹשִׂין בּוֹ כָּךְ</b>. שסומכים במקרים אלו על הבדיקה (וראה לעיל ז,ה).
<h3> ז</h3>
<b>וּבוֹדְקִין אֶת הָרֵאָה בִּמְקוֹמָהּ</b>. בעודה בחלל הגוף, באמצעות מישוש.
<b>מֵאֹזֶן</b>. אונה.
<b>מֵאֹזֶן מֵאָזְנֵי רֵאָה וְלַבָּשָׂר שֶׁבִּמְקוֹם רְבִיצָתָהּ</b>. ראה לעיל ז,ג-ד.
<b>מֵאֹזֶן לְאֹזֶן עַל הַסֵּדֶר וכו'</b>. ראה לעיל ח,ה.
<h3> ח</h3>
<b>לְאֵיזֶה מָקוֹם שֶׁיִּמָּשֵׁךְ</b>. לכל מקום שהוא.
<h3> ט</h3>
<b>בְּכִיסָהּ</b>. הקרום שעוטף את הורדה.
<b>מֵאֹזֶן לְאֹזֶן שֶׁלֹּא עַל הַסֵּדֶר</b>. ראה לעיל ח,ה.
<h3> י</h3>
<b>מִן הָאֹזֶן לַבָּשָׂר וְלָעֶצֶם שֶׁבַּצְּלָעוֹת... נִדְבְּקָה בָּעֶצֶם לְבַדּוֹ</b>. ראה לעיל ז,ד.<br>			 <br>		<br>			יא. שֶׁנּוֹפְחִין. מנפחים, אפילו לא נמצא שום פגם בריאה.
<b>וּבַמַּעֲרָב</b>. ארצות צפון מערב אפריקה.
<h3> יב</h3>
<b>כְּמוֹ שֶׁבֵּאַרְנוּ</b>. לעיל הל' ו-ז.
<h3> יג</h3>
<b>וְקֹדֶם שֶׁיִּבְדֹּק הָרֵאָה</b>. במקומה, כפי שנהוג (כמבואר לעיל ה”ז).
<b>שֶׁאֵין מַחֲזִיקִין אִסּוּר</b>. אין מניחים שיש איסור כשאין סיבה לכך.
<b>וְאֵין בָּזֶה מִנְהָג</b>. לאסור בהמה שריאתה לא נבדקה.
<h3> יד</h3>
<b>מִפְּנֵי פִּשּׁוּט הַמִּנְהָג</b>. שהמנהג התפשט<br>			 <br>			לבדוק את הריאה (כמבואר לעיל ה”ז), ולכן כשאי אפשר לבדקה במקומה בודקים אותה באמצעות נפיחה.
<h3> טו</h3>
<b>מְדֻלְדָּלוֹת</b>. תלויות ומחוברות רק מצד אחד.
<b>וְאִבּוּד לְמָמוֹנָם שֶׁל יִשְׂרָאֵל</b>. אם יטריפו שלא כדין, יהיה כרוך בכך הפסד כספי.
<b>שְׁלֵמָה מִן הַנֶּקֶב</b>. שאין בה נקב.
<h2>פרק יב</h2>
<h3> א</h3>
<b>אוֹתוֹ וְאֶת בְּנוֹ</b>. בהמה ובנה. ולקמן הי”א מבואר שאיסור זה נוהג בבהמה נקבה ובנה או בתה בלבד.
<b>הָאַחֲרוֹן</b>. הבהמה שנשחטה שנייה.
<h3> ב</h3>
<b>וּבַמֻּקְדָּשִׁין</b>. בעלי חיים שהוקדשו לבית המקדש.
<b>בָּעֲזָרָה</b>. שבבית המקדש.
<b>בַּחוּץ</b>. מחוץ לעזרה.
<h3> ג</h3>
<b>נָחַר</b>. הרג בדרך שאינה שחיטה.
<b>נִתְנַבֵּל בְּיָדוֹ</b>. מתה על ידי שחיטה פסולה.
<h3> ד</h3>
<b>בֵּינָן לְבֵין עַצְמָן</b>. ללא השגחת גדול בן דעת.
<b>שֶׁאֵין שְׁחִיטָתָן שְׁחִיטָה</b>. כמבואר לעיל ד,ה.
<h3> ו</h3>
<b>שְׁחִיטָה שֶׁאֵינָהּ רְאוּיָה לַאֲכִילָה</b>. שחיטה שאינה מתירה את הבהמה באכילה (לדוגמה נוספת ראה הלכות טומאת צרעת יא,ז).
<b>חֻלִּין בָּעֲזָרָה אוֹ טְרֵפָה וכו'</b>. בכל המקרים הללו השחיטה אינה מתירה את הבהמה באכילה (לעיל ב,ב, ב,יד, הלכות מאכלות אסורות ד,ז, ד,כב, הלכות רוצח י,ו; וראה הלכות פרה א,ט).
<h3> ז</h3>
<b>שֶׁהֲרֵי נִתְחַיֵּב בְּנַפְשׁוֹ</b>. התחייב מיתה, ונענש בעונש החמור (הלכות סנהדרין טז,ה).
<b>וְאִם הִתְרוּ בּוֹ... לוֹקֶה</b>. שבמקרה זה אינו מתחייב מיתה.
<h3> ח</h3>
<b>צְבִי שֶׁבָּא עַל הָעֵז... לוֹקֶה</b>. שלעניין איסור אותו ואת בנו, הבן מוגדר כבהמה אם אביו או אמו הם בהמה. ולכן אף על פי שהצבי הוא חיה, הבן מוגדר כבהמה מחמת אמו העז.
<b>עֵז הַבָּא עַל הַצְּבִיָּה אָסוּר לִשְׁחֹט אוֹתָהּ וְאֶת בְּנָהּ</b>. מדרבנן.
<b>פָּרָה וּבְנָהּ אָסְרָה תּוֹרָה לֹא צְבִיָּה וּבְנָהּ</b>. שאף שהבן נחשב כבהמה לעניין אותו ואת בנו, מכל מקום אמו היא חיה.
<h3> ט</h3>
<b>וְשָׁחַט אֶת הַנְּקֵבָה בַּת הַצְּבִיָּה וְאֶת בְּנָהּ לוֹקֶה</b>. שהנקבה נחשבת בהמה בשל אביה שהוא עז, וממילא בנה גם כן נחשב בהמה.
<h3> י</h3>
<b>עֻבָּר אֵבֶר מֵאִמּוֹ הוּא</b>. ולכן אינו נחשב כשוחט אותו ואת בנו.
<b>וְהִפְרִיס</b>. הלך על פרסותיו.
<b>וְאִם שָׁחַט אֵינוֹ לוֹקֶה</b>. מכיוון שטעון שחיטה מדרבנן בלבד (ראה הלכות מאכלות אסורות ה,יד ובפסקים ושיטות).
<h3> יא</h3>
<b>שֶׁזֶּה בְּנָהּ וַדַּאי</b>. שאפשר לדעת בוודאות שנולד ממנה.
<h3> יב</h3>
<b>לוֹקֶה שְׁתֵּי מַלְקֻיּוֹת</b>. שמתחייב על שחיטת שני בניה.
<b>לוֹקֶה אַחַת</b>. כיוון שמתחייב רק על השחיטה האחרונה (ראה לעיל ה”א).
<b>בֵּין הוּא בֵּין אַחֵר</b>. שחט את הראשונה.
<h3> יג</h3>
<b>שֶׁלָּקְחוּ</b>. שקנו.
<b>וּבָאוּ לַדִּין</b>. כדי לקבוע מי מהם זכאי לשחוט ראשון.
<b>זָכָה</b>. הרוויח.
<h3> יד</h3>
<b>וּבְאַרְבָּעָה פְּרָקִים בַּשָּׁנָה וכו'</b>. בארבעה זמנים אלו רגילים אנשים לשחוט בהמות לצורך החג.
<b>יוֹם טוֹב הָאַחֲרוֹן שֶׁל חַג</b>. סוכות (שמיני עצרת).
<b>עֲצֶרֶת</b>. שבועות.
<h3> טו</h3>
<b>נֶחְפָּז</b>. ממהר.
<b>עַתָּה</b>. עוד באותו היום.
<b>רֶוַח</b>. מרווח זמן.
<h3> טז</h3>
<b>שֶׁוַּדַּאי בְּיוֹם אֶחָד שׁוֹחֲטִין</b>. לצורך החתונה.
<h3> יז</h3>
<b>הַיּוֹם הוֹלֵךְ אַחַר הַלַּיְלָה</b>. היום נמשך אחר הלילה שלפניו, שהיממה מתחילה מהלילה.
<b>שָׁחַט רִאשׁוֹן בֵּין הַשְּׁמָשׁוֹת וכו'</b>. שהוא ספק יום ספק לילה.
<h2>פרק יג</h2>
<h3> א</h3>
<b>אֵם עַל הַבָּנִים</b>. ציפור הרובצת על אפרוחיה.
<b>וְאִם שִׁלְּחָהּ אַחַר שֶׁלְּקָחָהּ פָּטוּר</b>. מכיוון שקיים את העשה של “שלח תשלח את האם” ובכך הלאו ניתק לעשה (ראה הלכה הבאה).
<h3> ב</h3>
<b>מִצְוַת לֹא תַעֲשֶׂה שֶׁנִּתְּקָה לַעֲשֵׂה</b>. מצוות לא תעשה שיש ציווי מפורש לתקן את העברה במעשה מסוים, ובכך היא נחשבת כמצוות עשה שאין לוקים עליה.
<b>וְאִם לֹא קִיְּמוֹ לוֹקֶה</b>. ראה גם הלכות סנהדרין יח,ב.
<h3> ד</h3>
<b>אֲגַפֶּיהָ</b>. כנפיה.
<h3> ז</h3>
<b>שִׁלַּח אֶת הָאֵם וְחָזַר וְצָד אוֹתָהּ</b>. לפני שחזרה לקן.
<h3> ח</h3>
<b>שֶׁאֵינוֹ מְזֻמָּן</b>. שלא גדל ברשותו.
<b>וַעֲלִיָּה</b>. עליית גג.
<b>שֶׁקִּנְּנוּ</b>. בנו את קינם.
<h3> ט</h3>
<b>מַפְרִחִין</b>. יכולים לעוף.
<b>בֵּיצִים מוּזָרוֹת</b>. שלא עתיד לצאת מהם אפרוח.
<b>טְרֵפָה</b>. באחד מאופני הטרפות המבוארים לעיל פרקים ה-יא.
<h3> י</h3>
<b>הַסִּימָנִין</b>. סימני השחיטה (קנה וושט).
<h3> יג</h3>
<b>מְעַפְעֶפֶת</b>. מעופפת.
<h3> יד</h3>
<b>שְׁנֵי סִדְרֵי בֵּיצִים</b>. מונחים זה על גבי זה.
<h3> טז</h3>
<b>הָיְתָה עַל שְׁנֵי בַּדֵּי אִילָן וְהַקֵּן בֵּינֵיהֶן</b>. ישבה על שני ענפים הנמצאים מעל הקן.
<h3> יז</h3>
<b>שֶׁדִּבֵּר הַכָּתוּב בַּהֹוֶה</b>. הכתוב הביא מקרים שכיחים.
<h3> יח</h3>
<b>אֵינָן מְזֻמָּנִין</b>. ראה לעיל ה”ח.
<b>וְלֹא קָנָה לוֹ חֲצֵרוֹ</b>. למרות שבדרך כלל חצרו של אדם קונה לו (הלכות גזלה ואבדה יז,ח), במקרה זה לא קנתה לו חצרו את האפרוחים או הביצים מגזרת חכמים משום מצוות שילוח הקן (ראה גם הלכות מכירה כג,י).
<h3> יט</h3>
<b>וַאֲפִלּוּ לְטַהֵר בָּהֶן אֶת הַמְּצֹרָע</b>. לפרטי הדין ראה הלכות טומאת צרעת יא,א.
<b>שֶׁאֵין עֲשֵׂה דּוֹחֶה אֶת לֹא תַעֲשֶׂה וַעֲשֵׂה</b>. מצוות עשה של טהרת המצורע, אינה דוחה את מצוות לא תעשה ועשה שיש בשילוח הקן.
<b>וְלֹא עֲשֵׂה דּוֹחֶה עֲשֵׂה</b>. שאף אם עבר מצוות לא תעשה ולקח את האם, מחויב עדיין במצוות עשה של שילוח האם, ואין מצוות העשה של טהרת המצורע דוחה עשה זה.
<h3> כ</h3>
<b>לְבֶדֶק הַבַּיִת</b>. לצורך בית המקדש.
<b>וּפָרַח</b>. ברח.
<b>מַכִּירוֹ</b>. מזהה אותו.
<b>גִּזְבָּר</b>. ממונה על ההקדש.
<b>בַּמְקֻדָּשִׁין</b>. בעלי חיים שהוקדשו לבית המקדש.
<h3> כא</h3>
<b>שֶׁהוּא מְצֻוֶּה לַהֲבִיאוֹ לְבֵית דִּין לָדוּן אוֹתוֹ</b>. ראה גם הלכות נזקי ממון י,ב.
<h2>פרק יד</h2>
<h3> א</h3>
<b>לְפִיכָךְ חַיָּב לְבָרֵךְ וכו'</b>. שכל ברכות המצוות נאמרות לפני קיום המצווה (ראה הלכות תפילין ד,ז).
<h3> ב</h3>
<b>בַּמְזֻמָּן</b>. אף בחיות שגדלו ברשותו.
<b>בַּהֹוֶה</b>. במקרים המצויים.
<b>קָדְשֵׁי מִזְבֵּחַ</b>. בעל חיים שהוקדש ומיועד להקרבה על המזבח.
<b>קָדְשֵׁי בֶּדֶק הַבַּיִת</b>. בעל חיים שהוקדש לצורך בית המקדש, אך לא לקרבן ממש.
<h3> ד</h3>
<b>וְאֵינוֹ מְבָרֵךְ</b>. שאין מברכים על ספק (הלכות ברכות יא,טז).
<b>הַשּׁוֹחֵט לַחוֹלֶה בְּשַׁבָּת</b>. שזקוק לבשר, והותר לשחוט לו מפני פיקוח נפש (הלכות שבת ב,א-ט).
<b>חַיָּב לְכַסּוֹת לְאַחַר הַשַּׁבָּת</b>. שאין מכסים בשבת.
<b>מְכַסֶּה דָּמוֹ לְאַחַר יוֹם טוֹב</b>. שתיקנו חכמים לא לכסות את דמם ביום טוב, שמא יטעו לומר שהם בוודאי מין חיה ויבואו להתיר את חלבם (הלכות יום טוב ג,א).
<h3> ו</h3>
<b>נִתְעָרֵב בְּיַיִן וכו'</b>. שצבעם אינו משנה את מראה הדם.
<b>בְּדַם בְּהֵמָה</b>. שדמה אינו טעון כיסוי.
<b>רוֹאִין אוֹתוֹ כְּאִלּוּ הֵן מַיִם</b>. משערים את היין או את דם הבהמה כאילו היו מים.
<h3> ח</h3>
<b>הַנּוֹתֵז</b>. ניתז.
<h3> ט</h3>
<b>רִשּׁוּמוֹ</b>. מראהו.
<h3> י</h3>
<b>הַשּׁוֹחֵט וְנִמְצֵאת טְרֵפָה וכו'</b>. שבכל המקרים הללו הבשר אסור באכילה (ראה לעיל יב,ו בביאור).
<b>שֶׁשָּׁחֲטוּ בֵּינָן לְבֵין עַצְמָן</b>. ושחיטתן פסולה (לעיל ד,ה).
<h3> יא</h3>
<b>וּבִגְבָסִים</b>. גבס.
<b>הַיּוֹצֵר</b>. קדר.
<b>וּבִשְׁחִיקַת אֲבָנִים וַחֲרָשִׂים</b>. אבן או חרס ששחקם.
<b>וּבִנְסֹרֶת חָרָשִׁים</b>. היוצאת מהעץ בשעת ניסורו.
<b>וּמְגוּפָה</b>. מכסה עשוי חרס.
<h3> יב</h3>
<b>וּמֻרְסָן</b>. פסולת הסובין הגסה.
<b>וְאוֹמֵר עַד אֲשֶׁר דַּק לְעָפָר</b>. ביחס לעגל הזהב.
<h3> יג</h3>
<b>וּבְכֹחַל</b>. חומר המשמש למשיחה על העיניים.
<b>וּבְנִקְירַת הַפְּסִילִים</b>. פסולת של חציבה באבנים.
<b>וּמֻתָּר לְכַסּוֹת בַּעֲפַר עִיר הַנִּדַּחַת</b>. ואינו אסור בהנאה כדין ממון עיר הנידחת (הלכות עבודה זרה ד,ו), לפי ששימוש בדבר כלשהו לצורך קיום מצווה אינו מוגדר כהנאה (הלכות שופר א,ג).
<h3> יד</h3>
<b>עָפָר לְמַטָּה</b>. במקום בו יישפך הדם.
<b>בִּכְלִי</b>. לתוך כלי.
