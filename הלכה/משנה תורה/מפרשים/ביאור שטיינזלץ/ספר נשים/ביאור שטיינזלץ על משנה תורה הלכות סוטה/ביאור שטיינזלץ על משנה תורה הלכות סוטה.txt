<h1>ביאור שטיינזלץ על משנה תורה הלכות סוטה</h1>
<h2>פרק א</h2>
<h3> א</h3>
<b>קִנּוּי הָאָמוּר בַּתּוֹרָה</b>. נוסח האזהרה שמזהיר בה איש את אשתו, אם חושד בה שמזנה.
<b>אַל תִּסָּתְרִי עִם פְּלוֹנִי</b>. אל תתייחדי איתו במקום סתר.
<b>אֲפִלּוּ הָיָה אָבִיהָ אוֹ אָחִיהָ</b>. אף אם האדם החשוד היה מקרובי משפחתה, וניתן היה לחשוב שאין אישה חשודה בדרך כלל לזנות עמם.
<b>אוֹ גּוֹי אוֹ עֶבֶד</b>. אף שאין קידושין תופסים בהם (הלכות אישות ד,טו), וניתן היה לחשוב שאין ביאתם נחשבת.
<b>שָׁחוּף... שֶׁאֵינוֹ מִתְקַשֶּׁה</b>. אינו מסוגל לבעול.
<h3> ב</h3>
<b>הַסְּתִירָה הָאֲמוּרָה בַּתּוֹרָה</b>. שממנה מזהיר האיש את אשתו, ואם עברה על דבריו ונסתרה נאסרת עליו עד שתיבדק.
<b>שָׁהָת עִמּוֹ כְּדֵי טֻמְאָה</b>. היו יחד זמן המספיק לביאה.
<b>וּלְגָמְעָהּ</b>. לבלעה.
<b>מֵי הַמָּרִים</b>. המים הבודקים אם נטמאה האישה, שטעמם מר (לקמן ג,י).
<b>וּבִזְמַן שֶׁאֵין שָׁם מֵי שׂוֹטָה</b>. משחרב בית המקדש, שאין משקים את הסוטה אלא בבית הדין הגדול שבמקדש (לקמן ג,א), ואף קודם לכן ביטלו הסנהדרין את המים המרים (ראה לקמן ג,יט).
<b>וְתֵצֵא בְּלֹא כְּתֻבָּה</b>. יגרש אותה בלא לשלם את דמי כתובתה, שמפסידה אותה אם יש עדים על מעשים מכוערים המחשידים בזנות (ראה הלכות אישות כד,טו, כד).
<h3> ג</h3>
<b>שְׁנַיִם כְּאֶחָד</b>. הזהירה מהתייחדות עם שני אנשים יחד.
<h3> ה</h3>
<b>וְכֵן אִם לֹא קָדַם קִנּוּי וּבָאוּ שְׁנַיִם וְהֵעִידוּ... לֹא נֶאֶסְרָה עַל בַּעְלָהּ</b>. שאין זו עדות ברורה על זנות אלא על הסתירה בלבד, וכל סתירה שלא קדם לה קינוי אינה אוסרת.
<h3> ו</h3>
<b>קָטָן פָּחוֹת מִבֶּן תֵּשַׁע שָׁנִים וְיוֹם אֶחָד</b>. שאין ביאתו נחשבת ביאה (הלכות אישות יא,ג, הלכות איסורי ביאה א,יג).
<h3> ז</h3>
<b>בַּעַל שֶׁמָּחַל עַל קִנּוּיוֹ</b>. ויתר וביטל אותו.
<b>אֲבָל אַחַר שֶׁתִּסָּתֵר אֵינוֹ יָכוֹל לִמְחֹל</b>. שכבר נאסרה עליו עד שתשתה.
<b>גֵּרְשָׁהּ</b>. לפני שנסתרה.
<b>צָרִיךְ לְקַנּוֹת קִנּוּי אַחֵר</b>. אם רוצה לקנא לה, שהקינוי הראשון בטל.
<h3> ח</h3>
<b>וְיוֹצִיא וְיִתֵּן כְּתֻבָּה</b>. שאין לו עדים המוכיחים את דבריו.
<b>שֶׁאֵינוֹ יָכוֹל לְהַשְׁקוֹתָהּ עַל פִּי עַצְמוֹ</b>. בעדות עצמו, אלא צריך שני עדים כשרים על הסתירה, ולכן אסורה עליו לעולם.
<b>מְרַנְּנִין אַחֲרֶיהָ</b>. מספרים שזינתה.
<b>מֵהַנָּשִׁים הַטֹּווֹת לְאוֹר הַלְּבָנָה</b>. הדברים נתפרסמו עד שהנשים המתקבצות יחד לטווות בלילה, מדברות במעשיה, אך אין שני עדים על כך שנסתרה עם אותו אדם.
<b>לְקַיְּמָהּ</b>. לחיות עמה.
<h3> ט</h3>
<b>שֶׁנִּסְתְּרָה עִמּוֹ</b>. עם זה שקינא לו.
<b>אִם הוּא נֶאֱמָן לוֹ... יוֹצִיא וְיִתֵּן כְּתֻבָּה</b>. שעד אחד אינו נאמן להפסידה כתובתה, ואינה נאסרת אלא משום שדעת הבעל סומכת על העד (לדין דומה ראה הלכות אישות כד,יז). ואף אם דעתו סומכת עליו, אינו יכול להשקותה בלא שני עדים (כדלעיל ה"ח).
<h3> י</h3>
<b>שֶׁבֵּית דִּין מְקַנִּין לָהֶן</b>. בית הדין מקנא במקום הבעל ומזהיר את האישה שלא להתייחד עם אדם מסוים.
<b>מִי שֶׁנִּתְחָרֵשׁ בַּעְלָהּ וכו'</b>. שכל אלה אינם מסוגלים לקנא בעצמם, ובית הדין נעשים כשליחי הבעל.
<b>לֹא לְהַשְׁקוֹתָהּ אֶלָּא לְפָסְלָהּ מִכְּתֻבָּתָהּ</b>. שאין הקינוי של בית הדין מועיל להשקות את האישה ולבדקה, אלא שתפסיד כתובתה מפני שהתנהגה בפריצות.
<h3> יא</h3>
<b>וְקוֹרְעִין כְּתֻבָּתָהּ</b>. שהפסידה את זכויותיה, וקורעים אותה כדין שטר שאינו עומד לגבייה (הלכות מלווה ולווה כג,יד).
<h3> יב</h3>
<b>שָׁתָת מֵי הַמָּרִים וְנִקְּתָה מֵהֶן</b>. התברר על ידי בדיקת המים שלא נטמאה (ראה לקמן ג,כא).
<b>וְחָזַר וְקִנֵּא לָהּ עִם הָאִישׁ שֶׁהִשְׁקָהּ עַל יָדוֹ</b>. שחשד שוב באשתו שזינתה עם אותו האיש.
<b>אֵינוֹ מַשְׁקֶה אוֹתָהּ... וְתֵצֵא בְּלֹא כְּתֻבָּה</b>. שמסתבר שזינתה עם אותו אדם (או"ש, והשווה לקמן הי"ג).
<h3> יג</h3>
<b>הִשְׁקָה אוֹתָהּ</b>. ונמצאה טהורה.
<b>וְקִנֵּא לָהּ הָאַחֵר</b>. הבעל השני.
<b>וְאֵין אוֹמְרִין וַדַּאי שֶׁהֻחְזְקָה וכו'</b>. אף שכל בעליה חושדים אותה מאותו האדם, אין מניחים שבוודאי זינתה עמו, ואינה אסורה בלא עד.
<h3> יד</h3>
<b>הֲרֵי זוֹ אֲסוּרָה עַל בַּעְלָהּ לְעוֹלָם וְאֵינָהּ שׁוֹתָה</b>. שנאסרה מכיוון שכבר קינא לה בעלה ונסתרה, אך לא יכולה לשתות ולהיבדק בכך משום העד האומר שנבעלה.
<b>שֶׁנֶּאֱמַר וְעֵד אֵין בָּהּ וַהֲרֵי עֵד</b>. שרק אם אין עד שותה, ומשמע שעדות כלשהי, אף אם אינה קבילה במקום אחר, מספיקה כאן, כדלקמן.
<h3> טו</h3>
<b>אֲפִלּוּ אִשָּׁה וְעֶבֶד וְשִׁפְחָה</b>. הפסולים לעדות מן התורה (הלכות עדות ט,א).
<b>וּפָסוּל לְעֵדוּת בַּעֲבֵרָה מִדִּבְרֵי סוֹפְרִים</b>. שפסול לעדות מתקנת חכמים (ראה שם י,ג-ד).
<b>קָרוֹב</b>. קרוב משפחה הפסול לעדות (שם ט,א).
<b>חָמֵשׁ הַנָּשִׁים שֶׁשּׂוֹנְאוֹת זוֹ אֶת זוֹ</b>. חמותה ובת חמותה וצרתה ויבמתה ובת בעלה, שחזקתן ששונאות אותה (הלכות גירושין יב,טז).
<b>וְנֶאֱמֶנֶת עָלֶיהָ לְאָסְרָהּ... אֲבָל לֹא לְפָסְלָהּ מִכְּתֻבָּתָהּ</b>. שאינן נאמנות לגביה מפני ששונאות אותה, אך בעניין טומאה חוששים לדבריהן משום שרגליים לדבר, שהרי קינא לה קודם לכן.
<h3> טז</h3>
<b>כְּמוֹ שֶׁבֵּאַרְנוּ</b>. לעיל הי"ד.
<b>שֶׁעֵד אֶחָד בְּטֻמְאַת שׂוֹטָה כִּשְׁנַיִם וכו'</b>. משום שהעד הראשון נאמן כשניים, אין עד אחר יכול להכחישו (לדינים דומים ראה הלכות גירושין יב,יח-כג, הלכות רוצח ט,יג-יז).
<h3> יז</h3>
<b>בָּאוּ שְׁנֵיהֶם כְּאֶחָד</b>. שני העדים באו יחד, ובמקרה זה מלכתחילה לא ניתנה לעד הטומאה נאמנות כשניים.
<b>וּבָאוּ שְׁנַיִם אַחֲרָיו</b>. אפילו לאחר שנתקבלה עדותו.
<b>הֲרֵי זוֹ שׁוֹתָה</b>. שהעדים שקולים ומכחישים זה את זה, ואין כאן עד טומאה.
<h3> יח</h3>
<b>כְּמֶחֱצָה עַל מֶחֱצָה הֵם</b>. שקולים בכוח עדותם.
<h3> יט</h3>
<b>הוֹלְכִין אַחַר הָרֹב</b>. מכריעים את דינה לפי רוב המעידים.
<h3> כ</h3>
<b>כְּמוֹ שֶׁבֵּאַרְנוּ</b>. לעיל הי"ד.
<h2>פרק ב</h2>
<h3> א</h3>
<b>הִין</b>. כן.
<b>וְאֵינָהּ שׁוֹתָה</b>. מפני שהמים באים לברר את הספק.
<b>אֵינִי טְמֵאָה וְאֵינִי שׁוֹתָה וכו'</b>. לא הודתה בזנות אך מסרבת לשתות ולהיבדק (וראה עוד לקמן ד,ג), ומפסידה כתובתה מפני שהיא גרמה לכך שאיסורה נשאר.
<b>שֶׁבְּעָלָהּ בַּעְלָהּ אַחַר שֶׁנִּסְתְּרָה</b>. שמכיוון שנסתרה, נאסרה עליו (לעיל א,ב); ומאחר שבעלה בא עליה באיסור, אין המים בודקים אותה (לקמן ה"ח).
<b>וְנוֹטֶלֶת כְּתֻבָּתָהּ</b>. משום שבעל הוא שגרם לכך שלא שתתה (וראה לקמן ה"ח).
<h3> ב</h3>
<b>אֲרוּסָה</b>. שהתקדשה לו אך עוד לא באו לידי נישואין וחיים משותפים.
<b>וְשׁוֹמֶרֶת יָבָם</b>. אישה שמת בעלה ללא ילדים, וממתינה לאחיו ('יבם') שיישאנה או יחלוץ לה, וקינא לה יבמה.
<b>וּקְטַנָּה... קָּטָן</b>. להגדרתם ראה הלכות אישות ב,א, י.
<b>אַנְדְּרָגִינָס</b>. מי שיש לו איברי מין של זכר ושל נקבה (הלכות אישות ב,כד).
<b>הַסּוּמָא</b>. עיוור.
<b>הַחִגֵּר</b>. מי שיש לו מום ברגלו שגורם לו לצלוע.
<b>הָאִלֵּם</b>. שאינו מדבר.
<b>וּכְרוּתַת כַּף</b>. כף היד.
<h3> ג</h3>
<b>שֶׁאֵינָהּ תַּחַת אִישָׁהּ</b>. ששתיהן טרם נישאו לבעל, ואינן בכלל 'תחתיו' (וראה לקמן ד,יז).
<b>יְבֵשָׁה</b>. משותקת.
<b>לִקַּח בָּהּ</b>. לאחוז בה.
<b>וַאֲפִלּוּ כַּפָּהּ אַחַת</b>. שגם אם רק יד אחת שלה כרותה או משותקת, אינה יכולה לשתות.
<b>אִשָּׁה תַּחַת אִישָׁהּ וכו'</b>. שיש בכך משום השוואת מצבם של שניהם.
<h3> ד</h3>
<b>קְטַנָּה שֶׁהִשִּׂיאָהּ אָבִיהָ</b>. שקידושיה הם מן התורה (הלכות אישות ג,יא).
<b>נֶאֶסְרָה עַל בַּעְלָהּ</b>. ככל אישה שזינתה מרצונה (הלכות גירושין יא,יד; לקטנה שזינתה ראה גם הלכות איסורי ביאה ג,ב).
<b>כְּמוֹ שֶׁאָמַרְנוּ</b>. לעיל ה"ב.
<b>קְטַנָּה בַּת מֵאוּן</b>. קטנה שהיא יתומה מאביה והשיאוה אמה או אחיה בהסכמתה. קידושיה אינם מן התורה, והיא יכולה בכל שעה שתרצה לסרב לחיות עם בעלה, ולצאת בלא גט (הלכות אישות ד,ז-ח).
<b>שֶׁאֵין לָהּ רָצוֹן לְהֵאָסֵר עַל בַּעְלָהּ</b>. אינה נאסרת על בעלה אף אם זינתה מרצון, שכן מן התורה אין היא נחשבת לנשואה לו.
<b>וַאֲפִלּוּ הָיָה כֹּהֵן</b>. מכיוון שאינה נחשבת לנשואה, הרי היא כפנויה שזינתה שמותרת לכהן (הלכות איסורי ביאה יח,ב).
<h3> ה</h3>
<b>לִזְקוּקָתוֹ</b>. לשומרת יבם.
<b>וְנִסְתְּרָה קֹדֶם שֶׁיִּבְעֹל אוֹתָהּ בַּעְלָהּ</b>. שהבעל שלה מעולם לא בא עליה לפני שנסתרה.
<h3> ו</h3>
<b>וְהַמְשֻׁחְרֶרֶת</b>. שפחה גויה שנשתחררה, ודינה כגיורת. ומותרת להינשא לישראל, אך אסורה לכהן (הלכות איסורי ביאה יב,יז, יח,ג).
<b>וּמַמְזֶרֶת</b>. מי שנולדה מאיסורי עריות, ואסורה לבוא בקהל אך מותרת להינשא לממזר או לגר (שם טו,א-ב, טו,ז).
<b>סְרִיס</b>. מי שיש בו פגם גופני המונע ממנו להוליד.
<b>סְרִיס חַמָּה</b>. מי שנולד סריס (לסימניו ראה הלכות אישות ב,יג).
<b>סְרִיס אָדָם</b>. שנסתרס בידי אדם, ובכלל זה פצוע דכא וכרות שפכה (הלכות אישות ב,יד, איסורי ביאה טז,ג-ט). ואסורים לבוא בקהל אך מותרים לשאת גיורת ומשוחררת (הלכות איסורי ביאה טז,א).
<h3> ז</h3>
<b>מְעֻבֶּרֶת וּמְנִיקָה... וּמַשְׁקֶה אוֹתָהּ כְּמוֹת שֶׁהִיא</b>. ואין ממתינים עד שייוולד העובר או ייגמל התינוק.
<b>וְלֹא נוֹטֶלֶת כְּתֻבָּה</b>. כיוון שנסתרה אחר שקינא לה, ואין אפשרות שתשתה (ראה לעיל א,ב, ובהלכות אישות כד,כד).
<h3> ח</h3>
<b>מִיָּמָיו אַחַר שֶׁהִגְדִּיל</b>. בכל משך חייו הבוגרים.
<b>בָּא עַל אֲרוּסָתוֹ בְּבֵית חָמִיו שֶׁאֲסוּרָה מִדִּבְרֵי סוֹפְרִים</b>. שמתקנת חכמים אסור לאדם שקידש אישה לבוא עליה, עד שיכניסנה לחופה ויישאנה (הלכות אישות י,א).
<h3> ט</h3>
<b>מֵחַיָּבֵי לָאוִין אוֹ מֵחַיָּבֵי עֲשֵׂה</b>. לפירוטן ראה הלכות אישות א,ז-ח.
<b>שְׁנִיָּה</b>. קרובת משפחה האסורה מדברי סופרים (ראה הלכות אישות א,ו).
<b>אֲסוּרָה עָלָיו אַף מִשֵּׁם זֶה</b>. מלבד האיסור הראשון (לאו, עשה, שנייה), אסורה עליו גם מחמת הקינוי והסתירה.
<b>מְעֻבֶּרֶת חֲבֵרוֹ וּמְנִיקַת חֲבֵרוֹ</b>. שגזרו חכמים שלא תינשא, שמא יינזק העובר או התינוק (הלכות גירושין יא,כה-כח).
<b>שֶׁאֵין כָּאן עֲבֵרָה</b>. שאינה אסורה לו אלא משום חשש סכנה לוולד, ומותרת לו לאחר זמן.
<h3> י</h3>
<b>הָרְאוּיָה לֵילֵד</b>. מסוגלת ללדת.
<b>אַיְלוֹנִית</b>. אישה שהתפתחותה המינית פגומה, ואינה יולדת (לפירוט סימניה ראה הלכות אישות ב,ו).
<b>אֵינָהּ שׁוֹתָה</b>. שהנישואין הללו הם בעברה כל עוד לא קיים מצוות פרייה ורבייה (שם טו,ז).
<b>וְנִזְרְעָה זָרַע</b>. נאמר על זו ששתתה ונמצאה טהורה (ראה לקמן ג,כב). ואין משמעו כהגבלה שרק הראויה ללדת נבדקת, אלא שהראויה ללדת מתברכת.
<b>בְּרֶוַח</b>. בקלות.
<h3> יא</h3>
<b>כְּבָר נִרְאֵית לִשְׁתּוֹת</b>. הייתה ראויה לשתות בשעת הקינוי, שבאותה השעה היו נשואים בהיתר.
<b>כְּבָר נִדְחָת הָאַיְלוֹנִית מִלִּשְׁתּוֹת</b>. נדחתה מן השתייה בשעת הקינוי, ולכן אינה שותה אף אם לאחר מכן רשאי לקיימה.
<h3> יב</h3>
<b>שֶׁלֹּא רָצָה בַּעְלָהּ... שֶׁלֹּא רָצָת הִיא</b>. ששניהם יכולים לסרב (לעיל ה"א).
<b>שֶׁבָּא לָהּ עֵד טֻמְאָה</b>. לעיל א,יד.
<b>אוֹ הוֹדָת</b>. הודתה שזינתה (לעיל ה"א).
<b>הַנָּשִׁים שֶׁאֵינָן רְאוּיוֹת לִשְׁתּוֹת</b>. נתפרטו לעיל ה"ב.
<b>שֶׁקִּנְּאוּ לָהּ בֵּית דִּין</b>. נתפרטו לעיל א,י.
<b>מִפִּי הַשְּׁמוּעָה</b>. מסורת חכמים.
<h3> יג</h3>
<b>דָּבָר מְכֹעָר כְּגוֹן שֶׁנִּכְנְסוּ אַחֲרָיו... וְכַיּוֹצֵא בָּזֶה</b>. שניכר שהייתה שם עברה, אף על פי שאין שם עדות ברורה של זנות (הלכות אישות כד,טו, ושם דוגמאות נוספות). ובכל המקרים האלו רשאי בעלה להוציאה בלא כתובה.
<b>הֲרֵי זוֹ לֹא תִּנָּשֵׂא לַנִּטְעָן</b>. לאותו החשוד, כדי שלא לאמת את החשד בזנות (להלכה דומה ראה הלכות גירושין י,יד).
<b>לֹא תֵּצֵא</b>. כדי שלא יצא לעז על בניה שהם ממזרים.
<h3> יד</h3>
<b>שֶׁנָּבוֹכָה הָעִיר</b>. שעברה בעיר שמועה שזינו.
<b>וְלֹא פָּסַק הַקּוֹל</b>. השמועה המשיכה להתפשט.
<b>אִם לֹא הָיְתָה שָׁם רִנָּה</b>. שלא דיברו על כך ולא נפוצה השמועה.
<b>שֶׁלֹּא מֵחֲמַת יִרְאָה</b>. השמועה פסקה מעצמה, ולא מחמת יראה מאדם שרוצה להכחיש את השמועה.
<b>אִם נִשֵּׂאת לַנִּטְעָן לֹא תֵּצֵא וכו'</b>. שיש לשער שהמדובר בשמועת שווא.
<h3> טו</h3>
<b>וְנִשֵּׂאת לְאַחֵר וְגֵרְשָׁהּ הֲרֵי זוֹ אֲסוּרָה לְהִנָּשֵׂא לַנִּטְעָן וכו'</b>. שאמנם נישואין לאחר מבטלים את החשד (ראה הלכות גירושין י,טו), אך זו אסורה לו לכתחילה משום חומרת האיסור.
<h3> טז</h3>
<b>שֶׁזִּנָּת עִם זֶה</b>. עם בעלה הנוכחי.
<b>הֲרֵי זוֹ תֵּצֵא מִזֶּה</b>. שנאסרה עליו בבירור.
<h2>פרק ג</h2>
<h3> א</h3>
<b>וְאֵלּוּ עֵדַי</b>. עדי הקינוי והסתירה.
<b>וּמוֹסְרִין לוֹ שְׁנֵי תַּלְמִידֵי חֲכָמִים לְשָׁמְרוֹ</b>. שיתלוו אליהם בדרכם לירושלים.
<b>נֶאֶסְרָה עָלָיו עַד שֶׁתִּשְׁתֶּה</b>. ואם יבוא עליה המים לא יבדקו אותה (לעיל ב,ח. לאיסור ראה הלכות גירושין יא,יד).
<b>שֶׁאֵין מַשְׁקִין אֶת הַשּׂוֹטָה אֶלָּא בֵּית דִּין הַגָּדוֹל</b>. הלכות סנהדרין ה,א.
<h3> ב</h3>
<b>שֶׁלֹּא בִּפְנֵי בַּעְלָהּ</b>. כדי שלא תתבייש להודות על מעשיה.
<b>הַרְבֵּה יַיִן עוֹשֶׂה וכו'</b>. שכל אלו יכולים למשוך לזנות.
<b>הַרְבֵּה יַלְדוּת עוֹשָׂה</b>. הגיל הצעיר, שיש בו שובבות וקלות דעת.
<b>לַשֵּׁם הַגָּדוֹל שֶׁנִּכְתַּב בִּקְדֻשָּׁה</b>. השם המפורש, שאסור למחוק אותו (הלכות יסודי התורה ו,א-ב).
<b>שֶׁיִּמָּחֶה עַל הַמַּיִם</b>. יימחק במים.
<b>וְנִשְׁטְפוּ</b>. נסחפו אחר יצרם הרע.
<b>גְּדוֹלִים וִיקָרִים</b>. חשובים ומכובדים.
<b>וּמַגִּידִין לָהּ מַעֲשֵׂה יְהוּדָה וכו'</b>. שכל אלו נכשלו בעריות (ראה בראשית לח, שם לה,כב, שמואל ב יג,א-כב).
<b>וּמַעֲשֵׂה רְאוּבֵן בְּפִילֶגֶשׁ אָבִיו עַל פְּשָׁטוֹ</b>. שעל פי הפשט שכב ראובן עם בלהה פילגש יעקב (וראה הלכות תפילה יב,יב).
<h3> ג</h3>
<b>עָמְדָה בְּדִבּוּרָהּ</b>. המשיכה לטעון כי היא טהורה.
<b>לְשַׁעַר מִזְרָחִי שֶׁל עֲזָרָה</b>. השער הראשי של החצר שסביב בית המקדש, ונקרא גם שער ניקנור (הלכות בית הבחירה ה,ה).
<b>וּמַעֲלִין אוֹתָהּ מִמָּקוֹם לְמָקוֹם... עַד שֶׁתִּקְצַר נַפְשָׁהּ</b>. מוליכים אותה במקדש לייגע אותה, כדי שתודה על האמת.
<h3> ד</h3>
<b>כְּנֶגֶד שַׁעַר הַמִּזְרָח מִבַּחוּץ</b>. מחוץ לעזרה (ראה הלכות מחוסרי כפרה ד,ב).
<b>הָיְתָה מִתְכַּסָּה בִּלְבָנִים מְכַסָּהּ בִּשְׁחֹרִים</b>. אם האישה הייתה לבושה בבגדים לבנים, מלבישים אותה בבגדים שחורים, שהם לבוש גנאי (ראה הלכות ביאת מקדש ו,יא).
<b>וּמְסִירִין חֲלִי כֶּסֶף וְזָהָב</b>. מורידים את תכשיטיה, כדי שתתגנה. [הערה: המילה נוי נכתבת ומנוקדת על ידי הרמב"ם בפה"מ: נוֹאִי.]
<h3> ה</h3>
<b>וּמְקַבְּצִין</b>. אוספים.
<b>וְנִוַּסְּרוּ כָּל הַנָּשִׁים וכו'</b>. יתייסרו, וילמדו שלא לעשות כך.
<b>רְדִיד</b>. בגד המכסה את ראשה וגופה.
<b>וְכֻפָּח שֶׁעַל רֹאשָׁהּ</b>. כיפה, כיסוי ראש (ראה הלכות אישות כד,יא-יג).
<h3> ו</h3>
<b>וְדַעְתָּהּ מִתְיַשֶּׁבֶת בָּהֶן</b>. שהיא מרגישה בטוחה בנוכחותם, ומתחזקת ואינה מודה.
<h3> ז</h3>
<b>בְּלָשׁוֹן שֶׁהִיא מַכֶּרֶת</b>. בשפה שהיא מבינה, ולאו דווקא בלשון התורה.
<b>הִנָּקִי מִמֵּי הַמָּרִים הַמְאָרְרִים הָאֵלֶּה</b>. שתי את המים ולא יקרה לך דבר, וכך תוכיחי שאת נקייה מחטא.
<b>צָבָה</b>. מתנפחת.
<b>אָמֵן</b>. וכיוון שענתה אמן על השבועה, הרי זה כאילו נשבעה בעצמה (הלכות נדרים ב,א, הלכות שבועות ב,א).
<b>וּמוֹדִיעָהּ שֶׁהַבֶּטֶן תִּלְקֶה וכו'</b>. משום שבלשון השבועה הסדר בהיפוך, מודיע לה הכהן מה יקרה למעשה, שלא תחשוב שפעולת המים אינה כסדר.
<h3> ח</h3>
<b>שֶׁל עוֹר טָהוֹר</b>. של בהמה טהורה (הלכות תפילין א,י).
<b>בִּדְיוֹ שֶׁאֵין בּוֹ קַלְקַנְתּוֹס</b>. הקלקנתוס הוא תחמוצת הנחושת, המעמידה את הדיו כך שלא יימחק. ובמגילת סוטה יש צורך שהכתב יימחה במים (ראה עוד לקמן ה"י, ד,ט).
<b>לִשְׁמָהּ שֶׁל אִשָּׁה כְּמוֹ הַגֵּט</b>. צריך שתיכתב המגילה רק לאותה סוטה, בדומה לגט (ראה הלכות גירושין פרק ב).
<b>וְכוֹתֵב אֶת הַשֵּׁם כִּכְתָבוֹ</b>. כשמגיע לשם ה', כותב אותו כפי שהוא כתוב בתורה (באותיות יו"ד ה"א וי"ו ה"א) ולא כפי שהוא נהגה ('אדני').
<h3> ט</h3>
<b>כְּלִי חֶרֶשׂ שֶׁלֹּא נַעֲשָׂה בּוֹ מְלָאכָה וכו'</b>. שיש להשתמש דווקא בכלי חדש (להלכה דומה ראה הלכות טומאת צרעת יא,א).
<b>בָּלֶה</b>. בלוי וישן.
<b>הֶחֱזִירוֹ<br>			<br>				לַכִּבְשָׁן עַד שֶׁנִּתְחַדֵּשׁ</b>. הניחו שוב בתנור שמצרפים בו כלי חרס, עד שנשרף ונעשה כחדש.
<b>וּבַחֲצִי לֹג שֶׁהָיָה בַּמִּקְדָּשׁ</b>. שהיה כלי מידה מיוחד שמחזיק בדיוק חצי לוג (הלכות כלי המקדש א,יז).
<h3> י</h3>
<b>וּמָקוֹם הָיָה שָׁם</b>. ברצפת ההיכל.
<b>טַבְלָה</b>. לוח.
<b>הַמִּשְׁכָּן</b>. המקדש.
<b>לַעֲנָה</b>. צמח מר.
<b>וּמוֹחֵק לְתוֹכָן הַמְּגִלָּה לִשְׁמָהּ</b>. המגילה נמחקת לשם אותה אישה (כדלעיל ה"ח).
<h3> יא</h3>
<b>בִּבְגָדֶיהָ מִכְּנֶגֶד פָּנֶיהָ</b>. מלפנים.
<b>מְגַלֶּה אֶת לִבָּהּ</b>. חושף את החזה שלה.
<b>וְסוֹתֵר מַחְלְפוֹת רֹאשָׁהּ</b>. מתיר את קליעות שער ראשה.
<b>לְנַוְּלָהּ</b>. לכערה ולבזות אותה.
<b>מַעֲשֵׂה מִצְרַיִם</b>. השטופים בזנות (ראה ויקרא יח,ג).
<b>וְקוֹשְׁרוֹ לְמַעְלָה מִדַּדֶּיהָ</b>. קושר בו את הבגדים מעל שדיה.
<h3> יב</h3>
<b>עִשָּׂרוֹן</b>. עשירית האיפה.
<b>בִּקְפִיפָה מִצְרִית</b>. סל קלוע מעלי דקל.
<b>מִשְּׁיָרֵי הַלִּשְׁכָּה</b>. מכספי הציבור, ממה שניתן בתרומת מחצית השקל לקניית קרבנות המקדש, ונותר לשאר שימושי המקדש (הלכות שקלים ב,ד).
<b>וְנוֹתְנוֹ עַל יָדֶיהָ כְּדֵי לְיַגְּעָהּ</b>. הכהן מניח את הסל עם המנחה בידי האישה, שתישא אותו בעצמה כדי שתתעייף, כדלעיל ה"ג.
<h3> יג</h3>
<b>לִכְלִי שָׁרֵת</b>. כלים המשמשים לעבודת הקודש במקדש.
<b>וְאֵינוֹ נוֹתֵן עָלֶיהָ שֶׁמֶן וכו'</b>. בניגוד למנחה רגילה, ששמים בה שמן ולבונה (הלכות מעשה הקרבנות יב,ז).
<b>וְאִם נָתַן</b>. והקריב על גבי המזבח (שם ה"ח).
<h3> יד</h3>
<b>וּבְכָל הַזְּמַן שֶׁפָּרַע רֹאשָׁהּ וְנָתַן הָעִשָּׂרוֹן וכו'</b>. במשך הזמן שבו הכהן מגלה את שער ראשה ומניח בידיה את המנחה (לעיל הל' יא-יב).
<h3> טו</h3>
<b>וּמְנִיפָהּ</b>. מגביה עמה את המנחה.
<b>מוֹלִיךְ וּמֵבִיא וּמַעֲלֶה וּמוֹרִיד</b>. מושיט את המנחה ממנו והלאה ומחזירה ומעלה ומוריד (ראה הלכות מעשה הקרבנות ט,ו-ז).
<b>מַגִּישׁ... כִּשְׁאָר מְנָחוֹת שֶׁל יָחִיד</b>. מקרב ומצמיד את הכלי שבו המנחה לפינה של המזבח (שם יב,ו).
<b>וְקוֹמֵץ וּמַקְטִיר הַקֹּמֶץ</b>. לוקח חלק מן המנחה בכף ידו (שם יג,יג) ומקריבו על גבי המזבח.
<b>וְהַשְּׁאָר נֶאֱכָל לַכֹּהֲנִים</b>. כדין שיירי כל מנחה (שם יב,ט).
<h3> טז</h3>
<b>פָּנֶיהָ מוֹרִיקוֹת</b>. הופכות לגוון ירוק.
<b>וְהִיא מִתְמַלְּאָה גִּידִים גִּידִים</b>. כלי הדם מתנפחים ובולטים מן הבשר.
<b>וְהֵם אוֹמְרִים הוֹצִיאוּהָ הוֹצִיאוּהָ שֶׁלֹּא תִּפְרֹשׂ נִדָּה וכו'</b>. הכהנים דוחקים להוציאה מן העזרה, שמא תראה דם ותיטמא, ואסורה להיות שם בטומאתה (הלכות ביאת מקדש ג,ג).
<b>צָבָה</b>. מתנפחת.
<h3> יז</h3>
<b>עַל יָדוֹ</b>. בגללו.
<b>כְּמוֹ שֶׁבֵּאַרְנוּ</b>. לעיל ב,ח.
<h3> יח</h3>
<b>וְאִם עָבַר</b>. זה שבעל בעילה אסורה.
<h3> יט</h3>
<b>וְסָמְכוּ עַל הַכָּתוּב בַּקַּבָּלָה וכו'</b>. כשביטלו הסנהדרין את הבדיקה במים המרים, סמכו על דברי התוכחה האמורים בספרי הנביאים, שבריבוי הזנות כבר אין ה' מעניש את הנשים המנאפות.
<h3> כ</h3>
<b>אַף עַל פִּי שֶׁאֵינָהּ מְצֻוָּה עַל תַּלְמוּד תּוֹרָה</b>. שאישה אינה מחויבת לא ללמוד ולא ללמד (הלכות תלמוד תורה א,א).
<b>תּוֹלֶה לָהּ וְאֵינָהּ מֵתָה לִשְׁעָתָהּ</b>. מתן עונשה מתעכב בשל זכותה, והוא תלוי ועומד, והיא לא מתה<br>			 <br>			מיד.
<b>נִמּוֹקֶת</b>. נחלשת.
<h3> כא</h3>
<b>וַאֲפִלּוּ הָיָה כֹּהֵן</b>. שאשתו אסורה עליו אפילו אם זינתה באונס, ואפשר היה לחשוב שהמים אינם בודקים אותה (פה"מ סוטה ד,ד, הלכות איסורי ביאה יח,ו, לקמן הכ"ד).
<b>וְאַף עַל פִּי שֶׁהִתְחִילוּ... הֲרֵי זוֹ מֻתֶּרֶת</b>. מפני שאינם סימנים ודאיים שזינתה.
<h3> כב</h3>
<b>מַזְהִירוֹת</b>. מאירות.
<b>וְאִם הָיָה בָּהּ חֹלִי יָסוּר</b>. תירפא ממנו.
<b>לֵילֵד בְּקֹשִׁי</b>. ללדת מתוך כאבים רבים.
<h3> כג</h3>
<b>עֵדֵי טֻמְאָה</b>. שמעידים שזינתה.
<h3> כד</h3>
<b>שֶׁבָּא עָלֶיהָ... דֶּרֶךְ אֵבָרִים</b>. ששכב עמה והתחכך באיבריה האחרים, אך לא בא עליה באופן שנחשב ביאה (ראה הלכות איסורי ביאה א,י).
<h2>פרק ד</h2>
<h3> א</h3>
<b>נִפְנִין בֵּית דִּין לְצָרְכֵי הָרַבִּים</b>. שבזמן זה היו בית דין מטפלים בנושאים שלא טופלו במשך ימות החורף (לעניינים דומים ראה הלכות כלאיים ב,טו, הלכות ערכין וחרמין ח,א, הלכות רוצח ח,ו).
<b>וְעַל הָרְאוּיָה לְקַנֵּא לָהּ</b>. אישה שבית דין מקנא לה במקום הבעל<br>			 <br>			(ראה לעיל א,י).
<h3> ג</h3>
<b>יֵשׁ לָהּ</b>. מותר לה.
<b>וְאֵינָהּ יְרֵאָה וְלֹא פּוֹחֶדֶת</b>. שסביר להניח שסרבה לשתות מאחר שהודתה באשמתה.
<h3> ד</h3>
<b>וְאֵינָהּ כְּשֵׁרָה לְהַשְׁקוֹת בָּהּ שׂוֹטָה אַחֶרֶת</b>. מפני שהמגילה צריכה להיכתב לשמה (לעיל ג,ח).
<b>מִתְפַּזֶּרֶת עַל הַדֶּשֶׁן</b>. מקום הנחת אפר המזבח, ממזרח לכבשׁ (הלכות תמידין ומוספין ב,יב).
<b>מְעַרְעֲרִין אוֹתָהּ</b>. מגרגרים את המים לתוך גרונה.
<h3> ה</h3>
<b>עִמְדִי עַל בֻּרְיֵךְ</b>. עמדי בצורה יציבה ובלא חשש.
<b>לְסַם</b>. תרופה.
<h3> ו</h3>
<b>אָמְרָה טְמֵאָה אָנִי</b>. ולא אמרה 'איני שותה'.
<b>הַמַּיִם נִשְׁפָּכִין מִפְּנֵי שֶׁאֵין בָּהֶן קְדֻשָּׁה</b>. ואין צורך לגנזם או לנהוג בהם כבוד.
<h3> ז</h3>
<b>כְּשֵׁם שֶׁקָּרְבָּנָהּ בַּיּוֹם</b>. שכל הקרבנות קרבים ביום בלבד (הלכות מעשה הקרבנות ד,א).
<b>לְמַפְרֵעַ</b>. שלא כסדר.
<h3> ח</h3>
<b>כְּתָבָהּ אִגֶּרֶת</b>. בלא שרטוט השורות (ראה הלכות ספר תורה ז,ד).
<b>שְׁנֵי דַּפִּין</b>. שתי עמודות.
<b>הַדִּפְתְּרָא</b>. עור שאיננו מעובד כל צרכו.
<h3> ט</h3>
<b>בְּקוֹמוֹס</b>. צבע העשוי משרף.
<b>לִמָּחוֹת</b>. להימחק.
<h3> יא</h3>
<b>שֶׁלֹּא לִשְׁמָהּ</b>. של הסוטה (ראה לעיל ג,ח).
<b>וְחָזַר וְחִלְּקָן... וְאִם הִשְׁקָה כָּשֵׁר</b>. שייתכן שחילקן כהוגן.
<b>לֹא יַשְׁקָהּ אֶת הַשְּׁאָר</b>. שלכתחילה צריכה לשתות את כל המים.
<h3> יב</h3>
<b>מֵי שׂוֹטָה שֶׁלָּנוּ</b>. שעבר עליהם לילה בלא שהשקו אותה מהם.
<b>נִפְסָלִין בְּלִינָה</b>. ככל דבר שהתקדש בכלי שרת ועבר עליו לילה (הלכות בית הבחירה ג,יח).
<b>רַקְבּוּבִית</b>. דבר שנרקב ונתפורר.
<h3> יג</h3>
<b>בְּקַרְדֹּם</b>. כלי חפירה.
<b>אֲשֶׁר יִהְיֶה בְּקַרְקַע הַמִּשְׁכָּן</b>. שהוא מונח בקרקע ואין צורך לחפור אותו.
<h3> יד</h3>
<b>נִטְמֵאת מִנְחָתָהּ... תִּפָּדֶּה וכו'</b>. יש לחלל את קדושתה על כסף בערכה, והוא ניתן לנכסי המקדש.
<b>אַחַר שֶׁקִּדְּשָׁהּ בִּכְלִי שָׁרֵת</b>. ואי אפשר עוד לפדות אותה (הלכות איסורי מזבח ו,ד-ה).
<b>וְכֵן אִם אָמְרָה... אוֹ שֶׁמֵּתָה הִיא</b>. שבכל אלו אין משקים אותה (לעיל א,יד, ב,א, ב,ז).
<b>קֹדֶם שֶׁתִּקָּמֵץ הַמִּנְחָה</b>. לפני שיילקח ממנה קומץ להקריבו על המזבח.
<b>עֵדֵי טֻמְאָה</b>. שני עדים שזינתה.
<b>אֵין<br>			<br>				הַשִּׁירַיִם נֶאֱכָלִין</b>. מה שנותר מן המנחה לאחר שנלקח הקומץ להקרבה, שבדרך כלל הכהנים אוכלים אותו (הלכות מעשה הקרבנות יב,ט), אינו נאכל כאן.
<h3> טו</h3>
<b>אֵין שְׁיָרֵי מִנְחָתָהּ נֶאֱכָלִין מִפְּנֵי שֶׁיֵּשׁ לַבַּעַל חֵלֶק בָּהּ</b>. שהמנחה נקנית מכספו,<br>			 <br>			ואין מנחת כהן נאכלת אלא מוקטרת כליל (הלכות מעשה הקרבנות יב,ט, יב,יב).
<b>לָאִשִּׁים</b>. לאש המזבח.
<b>מִפְּנֵי שֶׁיֵּשׁ לָהּ חֵלֶק בָּהּ</b>. שהמנחה באה לכפר עליה.
<b>עֵדֶיהָ זוֹמְמִין</b>. שנמצאו עדי הסתירה עדי שקר, כשבאו עדים והעידו שהיו אתם בזמן האירוע במקום אחר.
<b>מִנְחָתָהּ תֵּצֵא לְחֻלִּין</b>. מפני שהוקדשה בטעות (ראה הלכות ערכין וחרמין ו,לד).
<h3> טז</h3>
<b>עַל יְדֵי</b>. בגלל.
<h3> יז</h3>
<b>יֵשׁ לַבַּעַל</b>. רשאי הבעל.
<b>לְגַלְגֵּל עָלֶיהָ בִּשְׁבוּעָה</b>. כשהיא נשבעת, יכול הבעל לצרף לשבועתה שבועות נוספות באותו העניין.
<b>כָּנַס יְבִמְתּוֹ</b>. נשא לאישה את אשת אחיו שמת בלא בנים.
<b>כְּשֶׁהָיְתָה מְשַׁמֶּרֶת יָבָם</b>. כשהייתה מיועדת לייבום. שאם זינתה, אינה נאסרת עליו (הלכות ייבום וחליצה ב,כ).
<b>הֲרֵי זוֹ אֲסוּרָה עָלָיו</b>. שהרי הייתה אסורה על בעלה (שם ו,יט).
<b>בִּלְהַבָּא</b>. על העתיד.
<b>תַּחְתָּיו</b>. בעודם נשואים.
<b>לְפִיכָךְ כְּשֶׁתִּזְנֶה לְהַבָּא מַיִם בּוֹדְקִין אוֹתָהּ וְיֶאֶרְעוּ לָהּ אוֹתָן הַמְאֹרָעוֹת</b>. המים ששותה עכשיו ישפיעו עליה ויבדקו אותה כשתזנה, ואז ידבקו בה החולאים המתוארים לעיל ג,טז.
<b>לְכָךְ נֶאֱמַר אָמֵן אָמֵן</b>. שכפילת 'אמן' מלמדת על ריבוי השבועות שניתן להשביעה.
<h3> יח</h3>
<b>לְקַנּוֹת לִנְשֵׁיהֶם</b>. להזהירן כשיש חשד לזנות.
<h3> יט</h3>
<b>לִקְפֹּץ וּלְקַנּוֹת בִּפְנֵי עֵדִים תְּחִלָּה</b>. להתחיל בקינוי העלול לאסרה עליו, בלא להזהירה קודם לכן.
<b>וּפוֹקֵד דַּרְכֵיהֶם</b>. בודק ומבקר את התנהגותם.
<b>אָהֳלֶךָ... נָוְךָ</b>. כינויים לביתו של אדם, דהיינו אשתו ובני משפחתו.
