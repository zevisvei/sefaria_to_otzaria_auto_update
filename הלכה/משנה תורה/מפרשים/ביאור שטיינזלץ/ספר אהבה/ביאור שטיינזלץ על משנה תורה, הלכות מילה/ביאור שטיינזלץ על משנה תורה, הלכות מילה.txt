<h1>ביאור שטיינזלץ על משנה תורה, הלכות מילה</h1>
<h2>פרק א</h2>
<h3> א</h3>
<b>וְעַל הָרַב</b>. האדון.
<b>יְלִיד בָּיִת</b>. תינוקות שנולדו<br>            לשפחות השייכות לו.
<b>וּמִקְנַת כֶּסֶף</b>. עבדים שקנה בכספו.
<b>שֶׁאֵין<br>            הַכָּרֵת תָּלוּי אֶלָּא בֶּעָרֵל עַצְמוֹ</b>. שרק אם הערל לא מל את עצמו חייב כרת,<br>            כמבואר בהלכה הבאה.
<h3> ג</h3>
<b>שֶׁיְּלִיד הַבַּיִת נִמּוֹל לִשְׁמוֹנָה</b>. בהיותו בן שמונה ימים,<br>            כדין מצוות מילה שנוהגת גם בעבדים שבבית ישראל (בראשית יז,יב).
<b>וּמִקְנַת כֶּסֶף<br>            נִמּוֹל בַּיּוֹם שֶׁנִּלְקַח</b>. ומילתו היא חלק מהליך הפיכתו מגוי לעבד (הלכות איסורי<br>            ביאה יג,יא).
<h3> ד</h3>
<b>לָקַח שִׁפְחָה וְלָקַח עֻבָּרָהּ עִמָּהּ</b>. קנה שפחה מעוברת ויחד<br>            אתה קנה את עוברה.
<b>וְאַף עַל פִּי שֶׁלָּקַח הָעֻבָּר בִּפְנֵי עַצְמוֹ</b>. כגון<br>            שהייתה השפחה שייכת לאדם אחד והעובר לאחר, וקנה מכל אחד את חלקו (שו"ת הרמב"ם<br>            קסד).
<b>הוֹאִיל וְקָנָה אִמּוֹ קֹדֶם שֶׁתֵּלֵד נִמּוֹל לִשְׁמוֹנָה</b>. שהרי<br>            כשנולד הייתה אמו ברשות ישראל, ודינו כיליד בית.
<h3> ה</h3>
<b>לָקַח שִׁפְחָה לְעֻבָּרֶיהָ</b>. קנה את זכות הבעלות על העוברים מן<br>            השפחה, אך לא את השפחה עצמה.
<b>עַל מְנָת שֶׁלֹּא לְהַטְבִּילָהּ לְשֵׁם עַבְדוּת</b>. שבשעת קניית שפחה יש להטבילה כדי שתצא מכלל גויים (ראה הלכות איסורי ביאה יג,יא). אך רשאי<br>            להתנות מראש שלא להטבילה.
<b>וְאִם טָבְלָה אִמּוֹ אַחַר שֶׁיָּלְדָה</b>. ובכך נכנסה<br>            לכלל שפחות ישראל (וראה לקמן ה"י).
<h3> ו</h3>
<b>מְגַלְגְּלִין עִמּוֹ כָּל שְׁנֵים עָשָׂר חֹדֶשׁ</b>. במשך זמן זה<br>            מנסים לשכנעו למול.
<b>הִתְנָה עָלָיו מִתְּחִלָּה וְהוּא אֵצֶל רַבּוֹ הַגּוֹי</b>. עשה<br>            העבד תנאי עם הקונה בעת שהיה שייך לאדון הגוי (ראה גם הלכות איסורי ביאה יד,ט; הלכות עבדים<br>            ח,יב).
<b>שֶׁיְּקַבֵּל עָלָיו שֶׁבַע מִצְווֹת</b>. המצוות שהגויים מחויבים בהן<br>            (ומבוארות בהלכות מלכים ט,א).
<b>וְיִהְיֶה כְּגֵר תּוֹשָׁב</b>. שמקבל על עצמו לא<br>            לעבוד עבודה זרה ולקיים את שאר מצוות בני נח (ראה הלכות איסורי ביאה יד,ז; הלכות מלכים<br>            ח,י-יא).
<b>אֶלָּא בִּזְמַן שֶׁהַיּוֹבֵל נוֹהֵג</b>. והוא בזמן שכל יושבי הארץ<br>            עליה, וכל שבט יושב במקומו. ומאז גלות שניים וחצי השבטים מישראל בטלו היובלות (הלכות שמיטה<br>            ויובל י,ח-ט; וראה גם הלכות עבודה זרה י,ו; הלכות שבת כ,יד; הלכות איסורי ביאה יד,ז).
<h3> ז</h3>
<b>גֵּר שֶׁנִּכְנַס לִקְהַל יִשְׂרָאֵל</b>. שמתגייר, ופרטי הגיור מבוארים<br>            בהלכות איסורי ביאה פרקים יג-יד.
<b>לְהַטִּיף מִמֶּנּוּ דַּם בְּרִית<br>            כְּשֶׁנִּתְגַּיֵּר</b>. מטיפים ממנו מעט דם מאיבר המילה (ראה גם הלכות איסורי ביאה<br>            יד,ה).
<b>שֶׁנּוֹלַד כְּשֶׁהוּא מָהוּל</b>. נולד ללא ערלה.
<b>יוֹצֵא דֹּפֶן</b>. ולד שהוצא דרך דופן הבטן, ולא דרך פתח הרחם (ניתוח קיסרי).
<b>וּמִי שֶׁיֵּשׁ לוֹ<br>            שְׁתֵּי עֲרָלוֹת</b>. אחת על גבי השנייה, או שיש לו שני איברי זכרות.
<b>בַּשְּׁמִינִי</b>. אבל אם חל שמיני של כל אלה בשבת, אין המילה דוחה שבת (לקמן<br>            הי"א).
<h3> ח</h3>
<b>אַחַר עֲלוֹת הַשֶּׁמֶשׁ</b>. הנץ החמה, תחילת זריחת השמש.
<b>עַמּוּד הַשַּׁחַר</b>. תחילת הארת צד מזרח קודם הזריחה (כשעה וחמישית<br>            לפניה, פה"מ ברכות א,א).
<b>וְאִם מָל מִשֶּׁעָלָה עַמּוּד הַשַּׁחַר כָּשֵׁר</b>. שאף זמן זה יכול להיחשב בגדר יום (לדוגמאות נוספות ראה הלכות קריאת שמע א,יב; הלכות תפילה<br>            ג,ז; הלכות פרה יא,א).
<b>זְרִיזִין מַקְדִּימִין לַמִּצְווֹת</b>. לדוגמא נוספת לכלל<br>            זה ראה הלכות מעשה הקרבנות ד,ו.
<h3> ט</h3>
<b>בַּהֶרֶת</b>. מין מנגעי הצרעת (הלכות טומאת צרעת א,ב).
<b>שֶׁקְּצִיצַת<br>            נֶגַע הַצָּרַעַת בְּלֹא תַעֲשֶׂה</b>. הנלמד מן הכתוב "השמר בנגע הצרעת"<br>            (דברים כד,ח; וראה הלכות טומאת צרעת י,א).
<b>יָבֹא עֲשֵׂה</b>. של מצוות מילה.
<b>וְיִדְחֶה אֶת לֹא תַעֲשֶׂה</b>. ראה גם הלכות טומאת צרעת י,ה (לעיקרון זה ראה הלכות<br>            נזירות ז,טו).
<h3> י</h3>
<b>שֶׁאַף עַל פִּי שֶׁנִּמּוֹל לִשְׁמוֹנָה</b>. כדין יליד בית (כמבואר<br>            לעיל ה"ה).
<b>אֵינוֹ דּוֹחֶה אֶת הַשַּׁבָּת</b>. שחיוב מילתו ביום השמיני לא<br>            נוצר בעת הלידה אלא בעקבות טבילת האם.
<h3> יא</h3>
<b>קָטָן שֶׁנּוֹלַד כְּשֶׁהוּא מָהוּל</b>. שצריך הטפת דם ברית (כמבואר<br>            לעיל ה"ז; וראה לקמן ג,ו).
<b>קֹדֶם שֶׁתִּגָּמֵר בְּרִיָּתוֹ</b>. שגופו לא<br>            התפתח כראוי.
<b>כְּנֵפֶל מִפְּנֵי שֶׁאֵינוֹ חַי</b>. שנולד קודם זמנו ואינו עתיד<br>            לחיות (לפרטי הדין ראה לקמן הל' יג-טו).
<b>וְיוֹצֵא דֹּפֶן</b>. אין מילתו דוחה<br>            שבת, מפני שדחיית שבת תלויה בכך שהמילה תהיה ביום השמיני ללידה גמורה.
<b>וְאַנְדְּרָגִינָס</b>. שחיוב מילתו אינו ודאי (לקמן ג,ו).
<b>שְׁתֵּי עֲרָלוֹת</b>. שספק<br>            איזו מהן היא העיקרית שמילתה דוחה שבת.
<h3> יב</h3>
<b>בֵּין הַשְּׁמָשׁוֹת</b>. שעת הדמדומים, שספק אם היא שייכת ליום הקודם<br>            או ללילה של היממה הבאה. וזמנה המדויק מבואר בהלכות שבת ה,ד.
<b>מוֹנִין מִן הַלַּיְלָה</b>. שמוטב<br>            למול יום אחד מאוחר מאשר לפני הזמן.
<b>וְאִם נוֹלַד עֶרֶב שַׁבָּת בֵּין הַשְּׁמָשׁוֹת</b>. ספק אם נולד ביום שישי או בשבת. ומן הדין לדחות את המילה לשבת, אלא שאין מילה דוחה שבת מספק<br>            ולכן ימול ביום ראשון.
<h3> יג</h3>
<b>וּבֶן שִׁבְעָה הוּא אֶלָּא שֶׁנִּשְׁתַּהָה</b>. לפי הרפואה בזמן<br>            חז"ל, חלק מן העוברים זקוקים לשבעה חודשי היריון בלבד, ומסתבר שוולד זה שנולד בחודש<br>            השמיני כבר היה ראוי להיוולד אלא ששהה בבטן אמו חודש נוסף.
<b>וּשְׂעָרוֹ לָקוּי</b>. פגום, שלא גדל כראוי.
<b>חָשׁוּב כָּאֶבֶן</b>. ולד זה אינו מוגדר כאדם חי, מפני<br>            שסופו למות, והוא נחשב כדומם, שאינו חי ואינו מת (ראה הלכות טומאת מת א,יד).
<b>וְאָסוּר<br>            לְטַלְטְלוֹ</b>. לפי שאסור לטלטל בשבת דבר שאינו כלי (ראה גם הלכות שבת כה,ו, הלכות<br>            טומאת מת טו,ב).
<b>שֶׁכָּל שֶׁשָּׁהָה שְׁלֹשִׁים יוֹם בָּאָדָם</b>. כל ולד שחי<br>            שלושים יום, יצא מחשש נפל (ראה גם הלכות אבל א,ו-ח; הלכות רוצח ב,ו).
<h3> יד</h3>
<b>אִם נוֹלַד שָׁלֵם</b>. בשערו ובציפורניו, כמבואר בהלכה הקודמת.
<b>הֲרֵי<br>            זֶה וָלָד שֶׁל קַיָּמָה</b>. שהסימנים מעידים שהוא ולד שזקוק לשבעה חודשי היריון בלבד.
<b>סָפֵק בֶּן שִׁבְעָה סָפֵק בֶּן שְׁמוֹנָה</b>. קשה להבחין על פי שערו<br>            וצפרניו אם הוא ולד שזקוק לשבעה חדשים או אם בן תשעה הוא שנולד מוקדם (יד"פ).
<b>מִכָּל<br>            פָּנִים</b>. לפי כל אחד מצדדי הספק, כפי שמבאר והולך.
<h3> טו</h3>
<b>אֵין מוֹלִין אוֹתוֹ בְּשַׁבָּת</b>. שהולכים אחר יציאת ראשו שהייתה<br>            בין השמשות, ונימול ביום ראשון כמבואר לעיל הי"ב.
<b>וְדוֹחֶה יוֹם טוֹב שֵׁנִי</b>. של<br>            גלויות, הנוהג רק מחמת המנהג מדברי סופרים (הלכות יום טוב א,כא, ו,יד, הלכות קידוש החודש<br>            ה,ו).
<b>וּבִשְׁנֵי יָמִים טוֹבִים שֶׁל רֹאשׁ הַשָּׁנָה</b>. ששני הימים של ראש<br>            השנה נחשבים כקדושה אחת וכיום אחד ארוך (הלכות יום טוב א,כד).
<h3> טז</h3>
<b>מֵעֵת שֶׁיְּחִי מֵחָלְיוֹ</b>. מזמן שיבריא ממחלתו.
<b>שִׁבְעַת<br>            יָמִים מֵעֵת לְעֵת</b>. שבע יממות שלמות.
<b>בְּשֶׁחֲלָצַתּוּ חַמָּה</b>. שחום<br>            גופו עלה.
<b>וְכַיּוֹצֵא בְּחֹלִי זֶה</b>. שהוא חולי כללי בכל גופו.
<h3> יז</h3>
<b>יָרֹק בְּיוֹתֵר</b>. כלומר, צהוב חיוור, כמראה חולי הצהבת.
<b>עַד<br>            שֶׁיִּפֹּל בּוֹ דָּם</b>. שתחזור זרימת הדם כתקנה.
<b>שֶׁיִּבָּלַע בּוֹ דָּמוֹ</b>. שייספג הדם באיברים.
<b>שֶׁאֵין בּוֹ שֵׁם חֹלִי</b>. שאינו חולה כלל.
<h2>פרק ב</h2>
<h3> א</h3>
<b>בְּצֹר</b>. אבן חדה.
<b>בִּקְרוּמִית שֶׁל קָנֶה</b>. הקליפה<br>            הקשה של הקנה שהשחיזהּ ויכולה לשמש כסכין.
<b>מִפְּנֵי הַסַּכָּנָה</b>. שמא יפצע שבב<br>            עץ את התינוק.
<h3> ב</h3>
<b>הַחוֹפֶה</b>. המכסה.
<b>הָעֲטָרָה</b>. ראש האיבר.
<b>פּוֹרְעִין</b>. קורעים את הקרום כדי לגלות את הבשר.
<b>את הַקְּרוּם הָרַךְ</b>. שמתחת לערלה יש עוד שכבת עור דקה.
<b>וּמַחֲזִירוֹ לְכָאן וּלְכָאן</b>. מושך את<br>            הקרום לצדדים כדי שיתגלה הבשר.
<b>מַעֲבִירִין אוֹתוֹ</b>. מפטרים אותו מלשמש מוהל.
<b>אִסְפְּלָנִית<br>            אוֹ רְטִיָּה</b>. תחבושות המרוחות במשחה לרפואה.
<h3> ג</h3>
<b>צִיצִין</b>. פיסות עור שנותרו ולא נחתכו עם הערלה.
<b>מְעַכְּבִין<br>            אֶת הַמִּילָה</b>. שחיתוכם מעכב, ואם לא חתכם לא יצא ידי חובת מצוות מילה.
<h3> ד</h3>
<b>חוֹזֵר</b>. ומתקן את הציצין.
<b>פֵּרֵשׁ</b>. סיים למול.
<b>כְּאִלּוּ<br>            לֹא מָל</b>. ולא יצא ידי חובת המצווה.
<h3> ה</h3>
<b>רַךְ וּמְדֻלְדָּל</b>. רפוי, ונראה כאילו איברו מכוסה בערלה.
<b>בַּעַל<br>            בָּשָׂר</b>. שמן.
<b>בְּעֵת שֶׁיִּתְקַשֶּׁה</b>. כשהאיבר בזִקפה ובשרו נמתח.
<b>וְצָרִיךְ לְתַקֵּן הַבָּשָׂר מִכָּאן וּמִכָּאן</b>. לדחוק אותו אחורנית, שלא ייראה<br>            כערל.
<h3> ו</h3>
<b>מַכְשִׁירֵי מִילָה</b>. ההכנות הנדרשות לביצוע המילה, שניתן לבצען גם<br>            מערב שבת.
<b>וְלֹא מְבִיאִין אוֹתוֹ מִמָּקוֹם לְמָקוֹם</b>. מפני איסור הוצאת חפץ<br>            מרשות לרשות (הלכות שבת יב,ח ואילך).
<b>בְּמָבוֹי</b>. סמטה שפתוחות לתוכה כמה חצרות<br>            ובהן בתים.
<b>שֶׁאֵינוֹ מְעֹרָב וכו'</b>. מדין תורה ניתן לטלטל מחצר לחצר דרך<br>            המבוי, אך מדרבנן כל המתגוררים במבוי צריכים לערב דירותיהם יחד (הלכות עירובין א,א-ב).
<b>עֵרוּב<br>            דְּדִבְרֵיהֶם</b>. דין עירוב, אף שהוא מדברי חכמים.
<h3> ז</h3>
<b>זֶה הַכְּלָל</b>. כלל זה מפורט בהלכות שבת ו,ט-י.
<b>אֵין שׁוֹחֲקִין לָהּ סַמְמָנִין</b>. לשם רפואת התינוק לאחר המילה.
<b>וְאֵין<br>            עוֹשִׂין לָהּ אִסְפְּלָנִית</b>. שיש בעשייתה משום איסור מְמרֵח (הלכות שבת יא,ו)
<b>וְאֵין טוֹרְפִין יַיִן וְשֶׁמֶן</b>. אין מערבים יין ושמן בתערובת המשמשת למשחה למקום<br>            המילה, שהיא בכלל פעולות הריפוי האסורות בשבת משום גזרה שמא ישחוק סממנים (הלכות שבת כא,כ).
<b>כַּמָּן</b>. כמון.
<b>לוֹעֵס בְּשִׁנָּיו</b>. משנה מדרך השחיקה הרגילה (וכן<br>            בנתינת היין והשמן בנפרד).
<h3> ח</h3>
<b>בַּשְּׁלִישִׁי שֶׁל מִילָה</b>. שביום השלישי ישנה סכנה לנימול, כפי<br>            שנאמר (בראשית לד,כה): "ויהי ביום השלישי בהיותם כואבים" (פה"מ שבת יט,ג).
<b>בֵּין בְּחַמִּין שֶׁהוּחַמּוּ מֵעֶרֶב שַׁבָּת בֵּין בְּחַמִּין<br>            שֶׁמְּחִמִּין לוֹ בְּשַׁבָּת</b>. כגון שנשפכו החמין או ביום השלישי למילתו אם לא חיממו<br>            מראש. אבל ביום המילה אם לא חיממו מים מערב שבת, תידחה המילה לתשיעי, כמבואר בהלכה הקודמת<br>            (שו"ת הרמב"ם שז; וראה גם הלכות שבת ב,יד).
<h3> ט</h3>
<b>וּבִלְבַד שֶׁלֹּא יָבִיא אוֹתוֹ דֶּרֶךְ רְשׁוּת הָרַבִּים</b>. שטלטול<br>            כזה אסור מן התורה.
<b>מִשּׁוּם שְׁבוּת</b>. מגזרת חכמים, ואינו מלאכה מן התורה.
<b>מֻתָּר לָנוּ לוֹמַר לְגוֹי לַעֲשׂוֹת אוֹתוֹ כְּדֵי לַעֲשׂוֹת מִצְוָה</b>. כמבואר<br>            בהלכות שבת ו,ט-י.
<h3> י</h3>
<b>הוֹאִיל וּרְאוּיִין לִקְדֵרָה</b>. ומותר ביום טוב לטחנם לצורך הכנת<br>            מאכל (הלכות יום טוב א,ח), והואיל וכך הותר הדבר גם לצורך מילה.
<h2>פרק ג</h2>
<h3> א</h3>
<b>מָל בֶּן חֲבֵרוֹ... מָל בְּנוֹ</b>. כאשר מקיים את המצווה עבור בנו<br>            שלו, שהיא הדרך המושלמת של המצווה, נוסח הברכה הוא 'למול'. כאשר מקיימה עבור אחר,<br>            הנוסח הוא 'על המילה' (וכן הוא בברכות נוספות כגון לקמן ה"ה; לפירוט הכלל<br>            ראה הלכות ברכות יא,יא-יג; שו"ת הרמב"ם שלב).
<b>שֶׁמִּצְוָה עַל הָאָב לָמוּל<br>            אֶת בָּנָיו</b>. ולכן הוא מברך ברכה נוספת על המצוה.
<h3> ב</h3>
<b>עוֹמְדִין</b>. נוכחים נוספים.
<h3> ג</h3>
<b>בָּרוּךְ אַתָּה וכו'</b>. ברכה העוסקת בלשון פיוטית בקדושתו<br>            של עם ישראל, בברית הנכרתת בינו ובין הקדוש ברוך הוא, ובתפילה לישועה.
<b>קִדֵּשׁ<br>            יָדִיד</b>. קידש את אברהם אבינו, שנקרא ידידו של הקב"ה, מרחם אמו (תוס'); ויש<br>            מפרשים — יצחק אבינו (רש"י), או יעקב אבינו (גאונים).
<b>וְחֹק בִּשְׁאֵרוֹ<br>            שָׂם</b>. ציווה אותו על המילה החקוקה בבשר.
<b>עַל כֵּן בִּשְׂכַר זֹאת אֵל חַי<br>            חֶלְקֵנוּ לָעַד</b>. בשכר מצוות המילה, הקב"ה נהיה חלקנו לעד בכך שכרת עמנו ברית<br>            נצחית (ראה בראשית יז,ז; שו"ת הרמב"ם ריד).
<b>צַוֵּה כְּצִוִּיתָ<br>            לִקְדוֹשִׁים</b>. צווה כפי שציווית כלפי אבותינו הקדושים.
<b>לְהַצִּיל יְדִידוּת<br>            שְׁאֵרֵנוּ מִשַּׁחַת</b>. להציל את נפשות שארית עמך מכליה.
<b>וַאֲבִי הַבֵּן<br>            מְבָרֵךְ שֶׁהֶחֱיָנוּ</b>. וראה גם הלכות ברכות יא,ט.
<h3> ד</h3>
<b>שֶׁאִלְמָלֵי דַּם בְּרִית לֹא נִתְקַיְּמוּ שָׁמַיִם וָאָרֶץ</b>. העולם מתקיים בזכות קיום מצוות המילה.
<h3> ה</h3>
<b>צָרִיךְ לְכַסּוֹת עֶרְוָתוֹ</b>. שאין לומר דברים שבקדושה כנגד הערווה<br>            (עיין הלכות קריאת שמע ג,טז).
<h3> ו</h3>
<b>כְּשֶׁמַּטִּיפִין מֵהֶן דַּם בְּרִית</b>. כמבואר לעיל א,ז.
<b>מִפְּנֵי<br>            שֶׁאֵינוֹ וַדַּאי</b>. שהוא ספק נקבה.
<h3> ז</h3>
<b>לֹא מַעֲלִין אוֹתָן מִידֵי מִיתָה</b>. אין מצילים אותם כאשר הם בסכנה<br>            (הלכות עבודה זרה י,א-ב, הלכות רוצח ד,יא).
<b>שֶׁנַּעֲשֵׂית מִצְוָה</b>. מוסרת<br>            הערלה, ובכך יש קיום מצווה (ראה הלכות מלכים י,י, שו"ת הרמב"ם קמח).
<h3> ח</h3>
<b>וְהִנִּיחַ עָרְלָתוֹ</b>. השאיר ערלתו ולא הסירה.
<b>אוֹ מְשָׁכָהּ</b>. כיסה אותה בבשרו, כדי שלא יהיה ניכר שהוא מהול.
<h3> ט</h3>
<b>שֶׁלֹּא נִתְלָה</b>. לא ניתנה לו הארכה לקיימה, כאשר היה בדרך ממדין<br>            למצרים ולא מל את בנו (שמות ד,כד-כו).
<b>נִכְרְתוּ עֲלֵיהֶן שָׁלֹשׁ בְּרִיתוֹת<br>            בִּלְבַד</b>. שלוש פעמים מוזכרת המילה 'ברית' ביחס לכלל מצוות התורה.
