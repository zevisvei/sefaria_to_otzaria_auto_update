<h1>ביאור שטיינזלץ על משנה תורה, הלכות ברכות</h1>
<h2>פרק א</h2>
<h3> א</h3>
<b>לְבָרֵךְ אַחַר אֲכִילַת מָזוֹן</b>. ברכת המזון שנאמרת אחר אכילת לחם.<br>            וייתכן שנכללת במצווה זו ברכת מעין שלוש שאחר מאכל העשוי מחמשת מיני דגן (ראה לקמן ג,יא).
<b>וּמִדִּבְרֵי<br>            סוֹפְרִים</b>. תקנת חכמים.
<b>כַּזַּיִת</b>. שהוא שיעור אכילה לדינים רבים.
<h3> ב</h3>
<b>לְבָרֵךְ עַל כָּל מַאֲכָל תְּחִלָּה</b>. לפני האכילה.
<b>וְכֵן אִם<br>            הֵרִיחַ רֵיחַ טוֹב</b>. לברכות הריח ראה לקמן פרק ט.
<b>כָּל שֶׁהוּא</b>. שיעור<br>            מזערי.
<b>וְכָל הַנֶּהֱנֶה בְּלֹא בְּרָכָה מָעַל</b>. כאילו נהנה באיסור מחפץ השייך<br>            לה' (הֶקדש), מכיוון שהארץ ומלואה שייכים לה'.
<b>מִדִּבְרֵי סוֹפְרִים<br>            לְבָרֵךְ אַחַר כָּל שֶׁיֹּאכַל</b>. אף אם אינו 'מזון'.
<b>רְבִיעִית</b>. היא שיעור שתייה בכל מקום.
<b>וּמִטְעֶמֶת</b>. אכילה שנועדה לבדיקת הטעם בלבד (וראה<br>            הלכות תעניות א,יד).
<b>עַד רְבִיעִית</b>. ומעבר לשיעור זה אין זו טעימה אלא אכילה.
<h3> ג</h3>
<b>עַל כָּל מִצְוָה וּמִצְוָה</b>. ואף זו היא תקנת חכמים, כדי שיכוון לבו<br>            לבורא בעת עשיית המצווה (ונפרטו הרבה מהן לקמן פרק יא).
<b>וּבְרָכוֹת רַבּוֹת תִּקְּנוּ<br>            חֲכָמִים</b>. שייאמרו בהזדמנויות שונות הראויות לציון (ראה<br>            לקמן פרק י).
<h3> ד</h3>
<b>כְּדֵי לִזְכֹּר אֶת הַבּוֹרֵא תָּמִיד וּלְיִרְאָה מִמֶּנּוּ</b>. באשר<br>            חוזרים ומזכירים כי הכל בא מכוחו ומהשגחתו התמידית עלינו.
<h3> ה</h3>
<b>עֶזְרָא וּבֵית דִּינוֹ תִּקְּנוּם</b>. בתחילת ימי הבית השני.
<b>וְאֵין רָאוּי לְשַׁנּוֹתָן וכו'</b>. בנוסח הברכה ובצורתה.
<b>וְכָל<br>            הַמְשַׁנֶּה מִמַּטְבֵּעַ שֶׁטָּבְעוּ חֲכָמִים</b>. המברך שלא לפי התבנית שקבעו חכמים<br>            לאותה הברכה (ראה גם הלכות קריאת שמע א,ז).
<b>הַזְכָּרַת הַשֵּׁם וּמַלְכוּת</b>. שמו<br>            של ה' והיותו מלך העולם. ועל פי זה נקבע הנוסח לפתיחת הברכה: 'ברוך אתה ה'<br>            אלוהינו מלך העולם'.
<b>סְמוּכָה לַחֲבֶרְתָּהּ</b>. צמודה לברכה אחרת שבה נזכרו<br>            שם ומלכות.
<h3> ו</h3>
<b>בְּכָל לָשׁוֹן</b>. בכל שפה.
<b>וְאִם שִׁנָּה אֶת הַמַּטְבֵּעַ<br>            וכו'</b>. שלא אמר כתבנית שתקנו חכמים, אך שמר על נושא הברכה ועל הזכרת שם ומלכות.
<b>וַאֲפִלּוּ<br>            בִּלְשׁוֹן חֹל</b>. בשפה זרה, שאינה לשון הקודש.
<h3> ז</h3>
<b>צָרִיךְ שֶׁיַּשְׁמִיעַ לְאָזְנוֹ</b>. שיקרא בקול עד שישמע את דבריו<br>            (ראה גם הלכות קריאת שמע ב,ח).
<b>בֵּין שֶׁהוֹצִיא בִּשְׂפָתָיו</b>. בלחש.
<b>בֵּין<br>            שֶׁבֵּרֵךְ בְּלִבּוֹ</b>. במחשבתו.
<h3> ח</h3>
<b>וּבֵין דָּבָר שֶׁמְּבָרְכִין עָלָיו</b>. דבר ההנאה או המצווה.
<b>שְׁנִיָּה</b>. פעם נוספת.
<b>הָבִיאוּ מֶלַח וכו'</b>. שכל הדברים הללו הם<br>            מצורך הסעודה ומעניין הדבר שמברכים עליו (ראה לקמן ז,ג).
<b>תְּנוּ מַאֲכָל לַבְּהֵמָה</b>. כי מן הראוי להקדים האכלת הבהמות לסעודה (הלכות עבדים ט,ח), ולפיכך נחשב הדבר מצורך הסעודה.
<h3> ט</h3>
<b>מֻתָּר לַטָּמֵא לְבָרֵךְ אוֹתָן וכו'</b>. שאין הטומאה פוגמת<br>            באפשרות לברך כלל, אף אם קיימת האפשרות להיטהר ממנה ולברך בטהרה (ראה גם הלכות תפילה<br>            ד,ד-ה).
<b>וְאָסוּר לַמְבָרֵךְ לְבָרֵךְ כְּשֶׁהוּא עָרֹם</b>. ולמדוהו מן הפסוק<br>            "ולא יִראה בך ערות דבר" (דברים כג,טו), שלא להזכיר את השם כנגד הערווה (ראה<br>            הלכות קריאת שמע ג,טז-יז).
<b>יוֹשֶׁבֶת וּפָנֶיהָ טוּחוֹת בַּקַּרְקַע</b>. באופן<br>            שערוותה מכוסה לגמרי (ראה גם הלכות ביכורים ה,יא).
<h3> י</h3>
<b>מֻתָּר לוֹ לְבָרֵךְ לַאֲחֵרִים וכו'</b>. שהברכה מתייחסת למצווה<br>            עצמה.
<b>חוּץ מִבִּרְכַּת הַהֲנָיָה שֶׁאֵין בָּהּ מִצְוָה</b>. שהברכה נוגעת להנאת<br>            הגוף, ולפיכך אדם שלא נהנה אינו מוציא אחרים ידי חובה.
<b>בִּרְכַּת הֲנָיָה שֶׁיֵּשׁ<br>            בָּהּ מִצְוָה</b>. ברכה שהיא על אכילה שיש בה מצווה, אף שהיא ברכה על הנאה דינה כברכת<br>            המצווה (ראה שו"ת הרמב"ם סי' רנג).
<h3> יא</h3>
<b>וְנִתְכַּוֵּן לָצֵאת בָּהּ יְדֵי חוֹבָתוֹ</b>. שהוא מחויב באותה<br>            הברכה, ורוצה להיפטר בברכת חברו.
<b>וְכָל הָעוֹנֶה אָמֵן... הֲרֵי הוּא כַּמְבָרֵךְ</b>. כאילו ברך בעצמו ממש (ראה הלכות שבועות ב,א).
<b>וְהוּא שֶׁיִּהְיֶה הַמְבָרֵךְ חַיָּב<br>            בְּאוֹתָהּ הַבְּרָכָה</b>. שאם אינו מחויב, הברכה לבטלה ואין יוצאים בה ידי חובה אף אם<br>            עונים אמן (לקמן הט"ו).
<b>הַמְבָרֵךְ חַיָּב מִדִּבְרֵי סוֹפְרִים וְהָעוֹנֶה<br>            חַיָּב מִן הַתּוֹרָה</b>. כגון שהמברך אכל לחם ולא שבע והשומע אכל ושבע (לעיל ה"א;<br>            וראה לקמן ה,טז).
<h3> יב</h3>
<b>שֶׁנִּתְוַעֲדוּ</b>. קבעו לשבת יחד.
<b>הֲרֵי אֵלּוּ מֻתָּרִין<br>            לֶאֱכֹל וְלִשְׁתּוֹת</b>. שיצאו ידי חובה בברכתו.
<b>בַּמֶּה דְּבָרִים אֲמוּרִים<br>            בְּפַת וְיַיִן בִּלְבַד</b>. שמשום חשיבותם, אחד מברך לכולם רק אם הסבו יחד.
<b>אֵינָן<br>            צְרִיכִין הֲסִבָּה</b>. ואחד מוציא את השאר ידי חובתם בברכתו (וראה לעיל ה"י).
<h3> יג</h3>
<b>אַף עַל פִּי שֶׁלֹּא שָׁמַע הַבְּרָכָה כֻּלָּהּ</b>. ואינו חושש<br>            שמא שינה את הברכה.
<b>חַיָּב לַעֲנוֹת אָמֵן</b>. משום שיש בכך הבעת הסכמה בשבח שניתן<br>            לה' בברכה.
<b>גּוֹי אוֹ מִין אוֹ כּוּתִי</b>. שאין לדעת אם כוונתם לברך את<br>            ה' או לעניין אחר.
<b>תִּינוֹק הַמִּתְלַמֵּד</b>. ילד הלומד לברך (לקמן<br>            הט"ו).
<b>וְשִׁנָּה מַטְבֵּעַ הַבְּרָכָה</b>. ששינה מהנוסח והתבנית שתיקנו<br>            חכמים (ראה לעיל ה"ו).
<h3> יד</h3>
<b>אָמֵן חֲטוּפָה</b>. שנאמרה לפני שסיים המברך את הברכה
<b>אָמֵן קְטוּפָה</b>. חתוכה, שמשמיט אחת מאותיותיה.
<b>אָמֵן קְצָרָה</b>. שאומרה<br>            במהירות רבה.
<b>בֵּינוֹנִית</b>. באורך ממוצע
<b>בִּכְלַל הָעוֹנִים</b>. יחד<br>            עם אחרים ששמעו את הברכה ועונים כהוגן, שהרי הוא אינו יוצא בה ידי חובתו משום שלא שמע.
<h3> טו</h3>
<b>בְּרָכָה שֶׁאֵינָהּ צְרִיכָה</b>. שאינו מחויב בה.
<b>נוֹשֵׂא<br>            שֵׁם לַשָּׁוְא</b>. שבברכה יש הזכרת שם ה', והזכירו בלא צורך.
<b>וַהֲרֵי הוּא כְּנִשְׁבָּע<br>            לַשָּׁוְא</b>. דומה הוא לנשבע לשקר שגם כן מזכיר את שם ה' לשוא, ויש לנדות את<br>            העובר על כך (הלכות שבועות יב,ט).
<b>וְאָסוּר לַעֲנוֹת אַחֲרָיו אָמֵן</b>. שעניית<br>            אמן היא כהסכמה (לעיל הי"א).
<b>הַתִּינוֹקוֹת</b>. ילדים.
<b>מְלַמְּדִין<br>            אוֹתָן הַבְּרָכוֹת כְּתִקְנָן</b>. כפי שהן נאמרות, בהזכרת שם ה', שזהו לצורך<br>            לימוד.
<b>וְאֵין עוֹנִין אַחֲרֵיהֶן וכו'</b>. בשעת לימודם, שאין זו ברכה (לעיל<br>            הי"ג).
<h3> טז</h3>
<b>אַחַר בִּרְכוֹתָיו</b>. הברכות שבירך הוא עצמו.
<b>הֲרֵי זֶה<br>            מְגֻנֶּה</b>. שנראה כמי שלא נתכוון לדברים שאמר מתחילה.
<b>סוֹף בְּרָכוֹת<br>            אַחֲרוֹנוֹת</b>. סיומה של סדרת ברכות שבאות בסיום של עניין (ראה לקמן הי"ז).
<b>הֲרֵי<br>            זֶה מְשֻׁבָּח</b>. ששם ראוי לענות אמן "להודיע שכבר השלים כל ברכותיו" (לקמן<br>            הי"ח).
<b>אַחַר בּוֹנֵה יְרוּשָׁלַיִם בְּבִרְכַּת הַמָּזוֹן</b>. סוף הברכה<br>            השלישית (ראה בהלכה הבאה).
<b>וְאַחַר בְּרָכָה אַחֲרוֹנָה שֶׁל קְרִיַּת שְׁמַע<br>            עַרְבִית</b>. אבל לא של שחרית מכיוון שהיא רק ברכה אחת (ראה לקמן הי"ח).
<h3> יז</h3>
<b>וַהֲרֵי אַחֲרֶיהָ בִּרְכַּת הַטּוֹב וְהַמֵּטִיב</b>. שהיא הברכה<br>            הרביעית של ברכת המזון, ואין בונה ירושלים 'סוף ברכות אחרונות'.
<b>בִּימֵי<br>            חַכְמֵי מִשְׁנָה תִּקְּנוּהָ</b>. בדור יבנה, ואילו שלוש הברכות הראשונות נתקנו בזמן<br>            קדום יותר (ראה לקמן ב,א).
<b>אַחַר אַהֲבַת עוֹלָם</b>. הברכה השנייה של ברכות קריאת<br>            שמע, לפניה (הלכות קריאת שמע א,ו).
<b>סוֹף בְּרָכוֹת רִאשׁוֹנוֹת</b>. שלפני קריאת<br>            שמע ואין להפסיק בינן לבין קריאת שמע.
<b>בְּרָכוֹת שֶׁמְּבָרְכִין לִפְנֵי קְרִיאַת<br>            מְגִלָּה וְהַדְלָקַת נֵר חֲנֻכָּה</b>. שהן שתיים או שלוש ברכות (ראה הלכות מגילה<br>            וחנוכה א,ג; ג,ד).
<h3> יח</h3>
<b>אַחַר בִּרְכַּת הַפֵּרוֹת</b>. בברכה שלאחר אכילתם.
<b>בִּרְכוֹת<br>            מֶלֶךְ וּבִרְכוֹת כֹּהֵן גָּדוֹל</b>. המלך במעמד 'הקהל' והכהן הגדול ביום<br>            הכיפורים, קוראים בתורה בציבור במקדש ולאחר מכן מברכים סדרה של ברכות (ראה הלכות חגיגה ג,ד,<br>            הלכות עבודת יום הכפורים ג,יא).
<h3> יט</h3>
<b>אֵינוֹ מְבָרֵךְ עָלָיו לֹא בַּתְּחִלָּה וְלֹא בַּסּוֹף</b>. שבברכה<br>            על אכילת דבר האסור יש גידוף כלפי שמים, ולא ברכה.
<b>טֶבֶל</b>. פירות שלא הופרשו<br>            מהם תרומות ומעשרות (ראה הלכות מאכלות אסורות י,יט).
<b>טֶבֶל דְּדִבְרֵיהֶם</b>. פירות<br>            שחיוב הפרשת תרומות ומעשרות מהם הוא מדברי חכמים.
<b>מַעֲשֵׂר רִאשׁוֹן שֶׁלֹּא נִטְּלוּ<br>            כָּל תְּרוּמוֹתָיו</b>. תרומת מעשר, ולעתים גם תרומה גדולה (ראה הלכות תרומות ג,יג).
<b>מַעֲשֵׂר שֵׁנִי וְהֶקְדֵּשׁ שֶׁלֹּא נִפְדּוּ כְּהִלְכָתָן</b>. לאופן<br>            הפדיון כהלכה ראה הלכות מעשר שני פרק ד, הלכות ערכין וחרמין פרק ז.
<b>נְבֵלוֹת<br>            וּטְרֵפוֹת וכו'</b>. שבאלה אין כל דרך לתקן את האיסור.
<h3> כ</h3>
<b>מַעֲשֵׂר רִאשׁוֹן שֶׁנִּטְּלָה<br>            תְּרוּמָתוֹ... וְהוּא שֶׁהִקְדִּימוֹ בַּשִּׁבֳּלִים</b>. שהקדים והפריש מעשר ראשון<br>            כשהתבואה הייתה עדיין שבלים, ואז פטור הלוי מהפרשת תרומה גדולה ממנו, וחייב בתרומת מעשר<br>            בלבד (הלכות תרומות ג,יג), והמעשר מותר באכילה.
<b>אַף עַל פִּי שֶׁלֹּא נָתַן אֶת<br>            הַחֹמֶשׁ</b>. שמן הדין הפודה מעשר שני והקדש שלו מוסיף חומש על דמי הפדיון. אך הקדושה<br>            נתחללה גם אם לא הוסיף, ואף שלכתחילה לא יאכל או יהנה עד שיתן את החומש, נחשב כאוכל שאין בו<br>            איסור (הלכות מעשר שני ה,יב, הלכות ערכין וחרמין ז,ג).
<b>דְּמַאי</b>. פירות של עמי הארץ שלא ידוע אם הם מעושרים, ותיקנו חכמים<br>            להפריש מהם מספק (הלכות מעשר ט,א).
<b>אַף עַל פִּי שֶׁאֵינוֹ רָאוּי אֶלָּא<br>            לַעֲנִיִּים</b>. אף שחכמים התירו אכילת דמאי רק לעניים (או לאורחים — ראה הלכות<br>            מעשר י,יא), מכל מקום אינו נחשב כאוכל שיש בו איסור.
<h2>פרק ב</h2>
<h3> א</h3>
<b>בִּרְכַּת הַמָּזוֹן</b>. שמברכים אחר אכילת לחם מחמשת מיני דגן. לנוסחה<br>            ראה סדר התפילות, נוסח ברכת המזון.
<b>רִאשׁוֹנָה בִּרְכַּת הַזָּן</b>. ברכת הודאה<br>            על טובו של ה' המפרנס את העולם.
<b>שְׁנִיָּה בִּרְכַּת הָאָרֶץ</b>. הודאה על<br>            הנחלת ארץ ישראל, ועל המזון היוצא ממנה.
<b>שְׁלִישִׁית בּוֹנֵה יְרוּשָׁלַיִם</b>. בקשת<br>            רחמים על בניין ירושלים והחזרת מלכות בית דוד.
<b>רְבִיעִית הַטּוֹב וְהַמֵּטִיב</b>. הודאה על כל הטוב שגומל ה' לנו.
<h3> ב</h3>
<b>הַפּוֹעֲלִים שֶׁהָיוּ עוֹשִׂין מְלָאכָה וכו'</b>. שהיו שכירים,<br>            וחששו חכמים לביטול מלאכת המעסיק ולכן המעיטו בחיובם בברכות.
<b>אֵין מְבָרְכִין<br>            לְפָנֶיהָ</b>. שברכה זו היא מדברי חכמים (לעיל א,ב).
<b>שְׁתֵּי בְּרָכוֹת בִּלְבַד</b>. במקום<br>            ארבע שנזכרו לעיל ה"א.
<b>כְּתִקְנָהּ</b>. בשלמותה.
<b>שְׁנִיָּה פּוֹתֵחַ<br>            בְּבִרְכַּת הָאָרֶץ וכו'</b>. משלב את הברכה השנייה והשלישית יחד, שההודאה על<br>            ירושלים אף היא מעניין ההודאה על הארץ.
<b>וְאִם הָיוּ עוֹשִׂין בִּסְעוּדָתָן<br>            וכו'</b>. שהם מקבלים בשכרם את סעודות אותו היום בלבד. ומשום ששכרם מועט ואין הפסד<br>            רב בבטלתם, לא תיקנו שיקצרו בברכותיהם (ראה גם הלכות תפילה ה,ח).
<b>אוֹ שֶׁהָיָה בַּעַל<br>            הַבַּיִת מֵסֵב עִמָּהֶן</b>. אוכל יחד עמם, ואז הפועלים מברכים כמותו.
<h3> ג</h3>
<b>אֶרֶץ חֶמְדָּה טוֹבָה וּרְחָבָה</b>. ששבח הארץ הוא עיקרה של ברכה זו.
<b>וְצָרִיךְ<br>            לְהַזְכִּיר בָּהּ בְּרִית וְתוֹרָה</b>. ברית מילה וקבלת התורה, שבזכות שתיהן נחלו<br>            ישראל את הארץ.
<b>שֶׁנִּכְרְתוּ עָלֶיהָ שְׁלֹשׁ עֶשְׂרֵה בְּרִיתוֹת</b>. שהמילה ברית נזכרת<br>            שלוש עשרה פעמים בפרשת הציווי על המילה (ראה הלכות מילה ג,ט).
<b>וְהַתּוֹרָה כֻּלָּהּ<br>            נִכְרְתוּ עָלֶיהָ שָׁלֹשׁ בְּרִיתוֹת</b>. על נתינתה של התורה כולה.
<b>אֵלֶּה<br>            דִבְרֵי הַבְּרִית וכו' מִלְּבַד הַבְּרִית</b>. "אלה דברי הברית אשר צוה<br>            ה' את משה לכרת את בני ישראל בארץ מואב, מלבד הברית אשר כרת אתם בחרב". ומפסוק זה<br>            מובן שעל קבלת התורה וקיומה נכרתו שתי בריתות: בארץ מואב, ובחורב (הר סיני).
<b>אַתֶּם<br>            נִצָּבִים וכו'</b>. וזו הברית השלישית.
<h3> ד</h3>
<b>וּלְפִיכָךְ נִקְרֵאת בְּרָכָה זוֹ נֶחָמָה</b>. שמזכירים בה לשונות של<br>            רחמים ותנחומים.
<b>עִנְיַן הַבְּרָכָה</b>. נושא הברכה.
<b>בַּחֲזָרַת מַלְכוּת<br>            בֵּית דָּוִד</b>. בביאת המשיח, שהוא מזרע דוד (ראה הלכות מלכים יא,א).
<h3> ה</h3>
<b>קְדֻשַּׁת הַיּוֹם</b>. מזכיר את עניינו של היום.
<b>רְצֵה<br>            וְהַחֲלִיצֵנוּ בְּמִצְווֹתֶיךָ וּבְמִצְוַת יוֹם הַשְּׁבִיעִי הַזֶּה</b>. רצה בנו<br>            והניח לנו בזכות קיום מצוותיך, ובזכות שמירת השבת.
<b>יַעֲלֶה וְיָבֹא</b>. תפילה<br>            למועדים, שהיא בקשה להיזכר לפני ה' בימים אלו. לנוסחה המלא ראה סדר התפילות, ברכות<br>            תפילת העמידה,ד.
<h3> ו</h3>
<b>עַל הַנִּסִּים</b>. תוספת שיש בה הודאה על הנס שקרה באותו הזמן. לנוסחה<br>            המלא ראה סדר התפילות, ברכות תפילת העמידה,ז.
<b>מַזְכִּיר רְצֵה וְהַחֲלִיצֵנוּ<br>            תְּחִלָּה</b>. שהזכרת השבת תדירה, ולפיכך קודמת.
<b>רֹאשׁ חֹדֶשׁ טֵבֵת שֶׁחָל<br>            לִהְיוֹת בְּשַׁבָּת</b>. שמלבד הזכרת שבת וראש חודש צריך להזכיר גם את חנוכה.
<h3> ז</h3>
<b>צָרִיךְ לְהַזְכִּיר בָּהּ שָׁלֹשׁ מַלְכֻיּוֹת</b>. להזכיר את מלכותו<br>            של ה' שלוש פעמים ('מלך העולם... מלכנו... המלך הטוב').
<h3> ח</h3>
<b>אוֹמֵר בִּבְרָכָה רְבִיעִית</b>. במקום הנוסח הרגיל: 'המלך הטוב<br>            והמטיב... וכל טוב'.
<b>הַמֶּלֶךְ הַחַי הַטּוֹב וְהַמֵּטִיב וכו'</b>. ברכה<br>            שיש בה צידוק הדין.
<b>וְגוֹמֵר הָרַחֲמָן</b>. סיום ברכת המזון.
<h3> ט</h3>
<b>בְּבֵית חֲתָנִים</b>. מקום שבו חוגגים את ימי השמחה שאחר הנישואין (ראה<br>            הלכות אישות י,יב).
<b>וְעַד כַּמָּה</b>. במשך כמה זמן.
<b>אַלְמוֹן שֶׁנָּשָׂא<br>            אַלְמָנָה</b>. שלשניהם אין אלו הנישואין הראשונים.
<b>בְּיוֹם רִאשׁוֹן בִּלְבַד</b>. הוא יום הנישואין, שאין בנישואין אלה שמחה רבה כל כך.
<h3> י</h3>
<b>הִיא בְּרָכָה אַחֲרוֹנָה מִשֶּׁבַע בְּרָכוֹת שֶׁל נִשּׂוּאִין</b>. 'אשר ברא ששון ושמחה' ואת אותן שבע הברכות מברכים בזמן הנישואין (הלכות אישות<br>            י,ג).
<b>אִם הָיוּ הָאוֹכְלִין אֲחֵרִים... מְבָרְכִין בִּשְׁבִילָן אַחַר בִּרְכַּת<br>            מָזוֹן שֶׁבַע בְּרָכוֹת</b>. שברכות אלו נאמרות לכבוד הקהל שמשתתף בשמחת חתן וכלה, ולכן<br>            אם באו אורחים נוספים שלא היו בזמן הברכות מברכים לכבודם.
<b>וְהוּא שֶׁיִּהְיוּ<br>            עֲשָׂרָה וַחֲתָנִים מִן הַמִּנְיָן</b>. צריך שיהיה שם מניין, ואף החתן עצמו מצטרף<br>            למניין העשרה (ראה גם הלכות אישות י,ה). [
<b>הערה:</b>. בדפוסים נוספה כאן הלכה יא ובה<br>            נוסח שבע הברכות. הלכה זו חסרה ברוב כתבי היד, והיא הועתקה לכאן מהלכות אישות י,ג.]
<h3> יב</h3>
<b>קְדֻשַּׁת הַיּוֹם</b>. תוספות 'רצה' או 'יעלה<br>            ויבוא' (לעיל הל' ה-ו).
<b>לְאוֹת וְלִבְרִית קֹדֶשׁ</b>. שהשבת היא אות<br>            וברית בין ישראל לה' (ראה שמות לא,טז-יז).
<b>נִזְכַּר אַחַר שֶׁהִתְחִיל<br>            בִּבְרָכָה רְבִיעִית</b>. וברכה זו אינה מעיקרה של ברכת המזון (ראה לעיל הל' א-ב),<br>            ולפיכך לאחר שהתחיל בה נחשב שסיים את ברכת המזון.
<b>פּוֹסֵק</b>. מפסיק מלברך את<br>            הברכה הרביעית.
<b>וְחוֹזֵר לָרֹאשׁ שֶׁהוּא בִּרְכַּת הַזָּן</b>. שיש חיוב אכילת<br>            סעודה בשבת וביום טוב, ולפיכך ההזכרה מעכבת בברכה (וראה גם הלכות תפילה י,ז, י,י-יא).
<h3> יג</h3>
<b>לְזִכָּרוֹן</b>. שבזמן זה נזכרים לפני ה' (ראה לעיל ה"ה<br>            בעניין יעלה ויבוא).
<b>וְאֵינוֹ חוֹתֵם בָּהּ</b>. שאינו מסיים בה 'ברוך אתה<br>            ה' מקדש ישראל וראשי חודשים' כדרך שמסיים ביום טוב.
<b>גּוֹמֵר אוֹתָהּ<br>            וְאֵינוֹ חוֹזֵר</b>. מסיים את הברכה הרביעית, משום שאין חובת אכילת סעודה בראשי חודשים.
<b>וְכֵן<br>            בְּחֻלּוֹ שֶׁל מוֹעֵד</b>. דינו שווה לראש חודש ואם נזכר קודם שהתחיל ברכה רביעית אומר<br>            'ברוך שנתן...'.
<b>וּבַחֲנֻכָּה וּבְפוּרִים אִם שָׁכַח וכו'</b>. שההזכרה בהם אינה מעכבת (ראה הלכות תפילה י,יד).
<h3> יד</h3>
<b>נִזְכַּר קֹדֶם שֶׁיִּתְאַכֵּל הַמָּזוֹן בְּמֵעָיו</b>. לפני שהאוכל<br>            התעכל, כאשר האדם עדיין שבע מאכילתו.
<b>נֶעְלַם מִמֶּנּוּ</b>. שכח.
<b>חוֹזֵר וּמְבָרֵךְ</b>. משום<br>            שברכת המזון היא מצווה מן התורה (לעיל א,א), וספקה להחמיר (והשווה לקמן ח,יב).
<h2>פרק ג</h2>
<h3> א</h3>
<b>חֲמִשָּׁה מִינִין הֵן</b>. הם חמשת מיני הדגן שמהם נאפה הלחם.
<b>הַכֻּסְּמִין<br>            מִמִּין הַחִטִּים וכו'</b>. שהם שייכים לאותו הסוג (וראה הלכות ביכורים ח,ד).
<b>כְּשֶׁהֵן<br>            שִׁבֳּלִים נִקְרָאִין תְּבוּאָה וכו'</b>. והשמות הללו מכוונים רק לחמשת המינים<br>            הללו (ראה הלכות נדרים ט,ט).
<b>נִקְרֵאת פַּת</b>. דהיינו לחם.
<b>בְּלֹא<br>            לְוָיָה</b>. בכל מקום שמוזכרת פת בלא שם לוואי (כגון פת אורז), הכוונה לפת מחמשת<br>            המינים.
<h3> ב</h3>
<b>הַמּוֹצִיא לֶחֶם מִן הָאָרֶץ</b>. הוא שבח מיוחד לה' על כך שפעל<br>            שהלחם, שהוא עיקר מזונו של האדם, נוצר מן הארץ.
<b>שָׁלוּק</b>. מבושל קלות במים ללא<br>            תבלינים (הערת הר"י קאפח לפה"מ ברכות ו,ח; וראה פה"מ תרומות י,יא, הלכות<br>            נדרים ט,א). ויש מפרשים ששלוק היינו מבושל הרבה (רש"י נדרים מט,א ועוד; וראה מאירי שם<br>            שהמילה מתפרשת בשני המובנים — הכול לפי ההקשר).
<b>כְּמוֹת שֶׁהוּא</b>. הגרגרים<br>            בשלמותם (השווה לקמן ה"ד).
<b>בּוֹרֵא פְּרִי הָאֲדָמָה וכו'</b>. כדין<br>            פירות האדמה שדרכם להיאכל כשהם מבושלים (לקמן ח,ג).
<b>אָכַל קֶמַח</b>. כפי שהוא,<br>            שאין הדרך לאכלו כך (ראה שם).
<h3> ג</h3>
<b>שֶׁקָּלָהוּ</b>. קלה אותו באש.
<b>וְעֵרְבוֹ בְּמַיִם אוֹ בִּשְׁאָר<br>            מַשְׁקִין</b>. עשה ממנו בלילה.
<b>עָבֶה</b>. סמיך.
<b>וּלְעָטוֹ</b>. אכלו,<br>            בלעו.
<b>בּוֹרֵא מִינֵי מְזוֹנוֹת</b>. כדין מאכל העשוי דגן.
<b>הָיָה רַךְ</b>. דליל.
<b>שֶׁהַכֹּל</b>. שאין מעלה לדגן בהיותו משקה, ודינו ככל המשקים (לקמן ח,ב).
<h3> ד</h3>
<b>בֵּין לְבַדּוֹ</b>. כגון דייסה.
<b>לְבִיבוֹת</b>. בצק מבושל.
<b>שֶׁחִלְּקוֹ<br>            אוֹ כְּתָשׁוֹ</b>. שבר את הגרגרים לחתיכות.
<b>הָרִיפוֹת וְגֶרֶשׂ הַכַּרְמֶל</b>. מיני<br>            דגנים גרוסים.
<b>בֵּין פַּת</b>. עירב חתיכות לחם בתבשיל.
<h3> ה</h3>
<b>אוֹתוֹ הַמִּין חָשׁוּב אֶצְלוֹ וְלֹא הָיָה טְפֵלָה</b>. שהקמח או הפת<br>            ניתנו בתבשיל כעיקר ולא לצורך משני, כפי שיבואר לקמן הל' ו-ז.
<b>כָּל שֶׁהוּא<br>            עִקָּר וְעִמּוֹ טְפֵלָה</b>. כשאוכל שני מאכלים יחד, שאחד מהם טפל לשני.
<h3> ו</h3>
<b>כְּדֵי לְדַבְּקוֹ</b>. לעבות את התבשיל.
<b>אֵינוֹ מְבָרֵךְ עָלָיו<br>            בּוֹרֵא מִינֵי מְזוֹנוֹת</b>. אלא ברכת הירק פוטרת את הקמח.
<b>אֲבָל אִם עֵרֵב<br>            כְּדֵי לִתֵּן טַעַם בַּתַּעֲרֹבֶת הֲרֵי הוּא עִקָּר</b>. אף שהוא מיעוט, משום חשיבות<br>            חמשת מיני דגן.
<b>חֵלֶב חִטָּה</b>. עמילן.
<b>מִינֵי מְתִיקָה</b>. גושי<br>            ממתק.
<h3> ז</h3>
<b>שֶׁלֹּא יַזִּיק הַמֶּלַח גְּרוֹנוֹ וּלְשׁוֹנוֹ</b>. שהיה הדג מלוח<br>            מכדי שאפשר יהיה לאכלו בפני עצמו.
<h3> ח</h3>
<b>שֶׁפָּתַת אוֹתָהּ פִּתִּים</b>. פורר אותה לחתיכות.
<b>יֵשׁ<br>            בַּפְּתִיתִין כַּזַּיִת</b>. שעדיין נותרו גדולים למדי.
<b>וְלֹא נִשְׁתַּנָּת<br>            צוּרָתָהּ</b>. שלא נימוחה הצורה מחמת הבישול.
<b>הַמּוֹצִיא</b>. שעדיין שם לחם<br>            על החתיכות הללו.
<b>בּוֹרֵא מִינֵי מְזוֹנוֹת</b>. כדין מעשה קדרה מחמשת המינים<br>            (לעיל ה"ד).
<h3> ט</h3>
<b>עִסָּה שֶׁנֶּאֱפָת בַּקַּרְקַע</b>. בתוך בור באדמה, ולא בתנור או<br>            בכלי.
<b>הוֹאִיל וְאֵין עָלֶיהָ צוּרַת פַּת</b>. שאינה נראית כלחם.
<b>בּוֹרֵא<br>            מִינֵי מְזוֹנוֹת</b>. כדין מאכל העשוי מדגן אך אינו לחם.
<b>וְאִם קָבַע סְעוּדָתוֹ<br>            עָלֶיהָ</b>. אוכל את המאפה הזה כעיקר הסעודה, כך שבפועל הוא משמש כלחם.
<b>עִסָּה<br>            שֶׁלָּשָׁהּ בִּדְבַשׁ וכו'</b>. מיני עוגות ומאפים מיוחדים.
<b>פַּת הַבָּאָה<br>            בְּכִיסָנִין</b>. לחם הבא כקינוח סעודה.
<b>אַף עַל פִּי שֶׁהִיא פַּת וכו'</b>. על<br>            אף שהוא מוגדר לחם, מברכים עליו בורא מיני מזונות, משום שאין נוהגים לקבוע עליו סעודה, אלא<br>            נאכל לתענוג.
<h3> י</h3>
<b>אֹרֶז... בּוֹרֵא מִינֵי מְזוֹנוֹת</b>. שהאורז דומה לדגן במידה רבה<br>            ולפיכך נידון כמעשה קדרה, אך אין בו חשיבות של לחם אם נאפה.
<b>דֹּחַן</b>. מין קטנית שנעשה בה שימוש דומה לאורז.
<b>בַּתְּחִלָּה<br>            מְבָרֵךְ שֶׁהַכֹּל</b>. שאין במינים הללו חשיבות מיוחדת.
<h3> יא</h3>
<b>אַרְבַּע בְּרָכוֹת</b>. ברכת המזון במלואה (לעיל ב,א).
<b>בְּרָכָה<br>            אַחַת מֵעֵין שָׁלֹשׁ</b>. ברכה מקוצרת, הכוללת את עיקרי הדברים שבברכת המזון. נוסחה<br>            יובא לקמן הי"ג.
<h3> יב</h3>
<b>מִכַּזַּיִת וָמַעְלָה</b>. שהוא שיעור אכילה בכל מקום.
<b>פָּחוֹת<br>            מֵרְבִיעִית</b>. שהוא גדר שתייה בכל מקום.
<h3> יג</h3>
<b>הַמִּחְיָה</b>. דברים המחיים את הגוף.
<b>הַכַּלְכָּלָה</b>. המזון.
<b>מֵעֵין קְדֻשַּׁת הַיּוֹם</b>. הזכרה של היום המקודש, ובקשה לישועה בו.
<h2>פרק ד</h2>
<h3> א</h3>
<b>בַּמָּקוֹם שֶׁפָּסַק</b>. במקום שבו גמר לאכול.
<b>יוֹשֵׁב<br>            בִּמְקוֹמוֹ וִיבָרֵךְ</b>. שהיא דרך קביעות.
<b>וְנִזְכַּר קֹדֶם שֶׁיִּתְאַכֵּל<br>            הַמָּזוֹן</b>. שאז דינו שיברך (לעיל ב,יד).
<b>בַּמָּקוֹם שֶׁנִּזְכַּר</b>. אף<br>            שלא אכל שם.
<b>וְאִם הָיָה מֵזִיד</b>. שהלך ממקום האכילה ביודעו שלא בירך.
<b>וְאִם<br>            בֵּרֵךְ בַּמָּקוֹם שֶׁנִּזְכַּר יָצָא יְדֵי חוֹבָתוֹ</b>. אף אם הזיד בהליכתו.
<h3> ב</h3>
<b>אֵינוֹ חוֹזֵר וּמְבָרֵךְ מִפְּנֵי שֶׁאֵינָהּ מִן הַתּוֹרָה</b>. ככל<br>            הברכות שלפני האכילה, ורק ברכת המזון שאחרי האכילה היא מן התורה (לעיל א,א-ב; וראה לקמן<br>            ח,יב).
<b>חוֹזֵר וּמְבָרֵךְ</b>. הואיל ונהנה בהמשך האכילה.
<b>אֵינוֹ מְבָרֵךְ</b>. ברכה ראשונה, משום שכבר סיים את אכילתו.
<h3> ג</h3>
<b>וּפָסַק סְעוּדָתוֹ וְהָלַךְ לְבַיִת אַחֵר... הוֹאִיל וְשִׁנָּה מְקוֹמוֹ</b>. ושינוי<br>            המקום מתפרש כסיום האכילה (לקמן ה"ה).
<b>לְבָרֵךְ לְמַפְרֵעַ</b>. ברכת המזון<br>            על מה שאכל קודם לכן.
<b>וְחוֹזֵר וּמְבָרֵךְ כַּתְּחִלָּה הַמּוֹצִיא</b>. שהאכילה<br>            שאחר חזרתו נחשבת כסעודה אחרת.
<h3> ד</h3>
<b>וְיָצְאוּ לִקְרַאת חָתָן אוֹ לִקְרַאת כַּלָּה</b>. דוגמה לסיבה הגורמת<br>            לכל המסובים לצאת.
<b>הִנִּיחוּ שָׁם זָקֵן אוֹ חוֹלֶה</b>. דוגמה לאחד ממשתתפי<br>            הסעודה שלא יצא איתם.
<b>חוֹזְרִין לִמְקוֹמָן וְגוֹמְרִין וכו'</b>. מכיוון<br>            שקביעות הסעודה נשמרה על ידי זה שלא יצא, וכמי שלא סיימו אכילתם.
<b>וְאִם לֹא הִנִּיחוּ<br>            שָׁם אָדָם וכו'</b>. הרי הם כיחיד ששינה את מקומו (לעיל ה"ג).
<h3> ה</h3>
<b>וְכֵן אִם הָיוּ מְסֻבִּין לִשְׁתִיָּה אוֹ לַאֲכִילַת פֵּרוֹת</b>. דינם כדלעיל, שאם יצאו ונותר שם אדם חוזרים להסבתם, ואם לא נותר שם אדם צריכים לברך למפרע<br>            ולהבא.
<b>מִפִּנָּה לְפִנָּה בְּבַיִת אֶחָד</b>. שהבית נחשב כולו כמקום אחד (ראה גם<br>            הלכות שבת כט,ח), ורק אם יצא ממנו נחשב להפסקה (לעיל ה"ג).
<b>אָכַל בְּמִזְרָחָהּ<br>            שֶׁל תְּאֵנָה וּבָא לֶאֱכֹל בְּמַעֲרָבָהּ וכו'</b>. הואיל ואין שם מחיצות, אין<br>            תחת התאנה נחשב מקום אחד.
<h3> ו</h3>
<b>פָּטַר כָּל הַפַּרְפְּרָיוֹת</b>. מאכלים שנועדו לאכילה עם הלחם.<br>            שקביעת הסעודה על הלחם פוטרת את הדברים הבאים בתוך הסעודה שטפלים לגביה (ראה לקמן<br>            הי"א).
<b>בֵּרֵךְ עַל מַעֲשֵׂה קְדֵרָה פָּטַר אֶת הַתַּבְשִׁיל</b>. מעשה קדרה<br>            עשוי מחמשת המינים (לעיל ג,ד), ואף הוא טעון ברכה באותו המקום (לעיל ה"א), ונחשב<br>            כקביעת סעודה ופוטר דברים הבאים בה.
<b>בֵּרֵךְ עַל הַתַּבְשִׁיל פָּטַר מַעֲשֵׂה<br>            קְדֵרָה</b>. ויש גורסים: ברך על התבשיל לא פטר את מעשה קדרה. לפי שאין בתבשיל קביעות<br>            סעודה. ראה כס"מ.
<h3> ז</h3>
<b>גָּמַר בְּלִבּוֹ מִלֶּאֱכֹל</b>. החליט לסיים אכילתו.
<b>נִמְלַךְ</b>. התחרט<br>            ושינה את דעתו.
<b>חוֹזֵר וּמְבָרֵךְ</b>. ברכה ראשונה לפני שיאכל או ישתה שוב.
<b>פָּסַק<br>            כָּל הַיּוֹם כֻּלּוֹ</b>. הפסיק זמן ארוך בלא אכילה או שתייה.
<h3> ח</h3>
<b>בֹּאוּ וּנְבָרֵךְ בִּרְכַּת הַמָּזוֹן</b>. ובכך הכריזו על סיום<br>            הסעודה.
<b>בֹּאוּ וּנְקַדֵּשׁ קִדּוּשׁ הַיּוֹם</b>. ונתחיל בסעודת השבת (ראה הלכות<br>            שבת כט,יא-יב).
<b>נֶאֱסַר לָהֶם לִשְׁתּוֹת עַד שֶׁיְּבָרְכוּ</b>. שחייבו עצמם<br>            בברכת המזון (וראה לקמן ו,כ).
<b>אוֹ יְקַדְּשׁוּ</b>. הואיל והפסיקו סעודתם לצורך<br>            קידוש התחייבו בו, ואסור לאכול או לשתות קודם הקידוש (הלכות שבת כט,ה).
<b>צְרִיכִין<br>            לַחֲזֹר וּלְבָרֵךְ בּוֹרֵא פְּרִי הַגֶּפֶן</b>. כדין מי שגמר בלבו לסיים את אכילתו,<br>            כדלעיל ה"ז.
<b>אֲבָל אִם אָמְרוּ בֹּאוּ וְנַבְדִּיל וכו'</b>. שאדם רשאי<br>            להמשיך בסעודתו אף אם יצאה השבת והגיע זמן ההבדלה, ויבדיל אחר כך (הלכות שבת כט,יב), ובשל<br>            כך ההכרזה על ההבדלה אינה סיום הסעודה.
<h3> ט</h3>
<b>אֵינָן צְרִיכִין לְבָרֵךְ בִּרְכַּת הַיַּיִן פַּעַם שְׁנִיָּה</b>. שברכת<br>            הגפן בתחילה פוטרת את היינות הבאים אחר כך.
<b>הַטּוֹב וְהַמֵּטִיב</b>. הודאה על<br>            הטובה המיוחדת שיש בריבוי היינות (וראה לקמן י,ז מקרה נוסף שבו מברכים ברכה זו).
<h3> י</h3>
<b>עַד שֶׁיָּבֹא לְפָנָיו</b>. שיהיה האוכל מונח לפני המברך.
<b>צָרִיךְ<br>            לַחֲזֹר וּלְבָרֵךְ</b>. שלא הייתה דעתו על אותו המאכל מלכתחילה.
<b>וְנָפַל מִיָּדוֹ<br>            וְנִשְׂרַף אוֹ שְׁטָפוֹ נָהָר</b>. דוגמאות למצבים שבהם לא יכול לאכלו.
<b>וְצָרִיךְ לוֹמַר בָּרוּךְ שֵׁם כְּבוֹד מַלְכוּתוֹ לְעוֹלָם וכו'</b>. וכך יוצא ששם השם שבברכה אינו נזכר לבטלה, אלא כדי להוסיף עליו שבח.
<b>אַמַּת הַמַּיִם</b>. תעלה<br>            של מים זורמים.
<b>שֶׁלְּכָךְ נִתְכַּוֵּן מִתְּחִלָּה</b>. שמראש ידע שישתה מן<br>            המים שיגיעו אליו אחר הברכה.
<h3> יא</h3>
<b>בְּתוֹךְ הַסְּעוּדָה וְהֵם מֵחֲמַת הַסְּעוּדָה</b>. נאכלים במהלך<br>            הסעודה, והם מן הדברים הנאכלים להשביע.
<b>שֶׁהַכֹּל טְפֵלָה לַסְּעוּדָה</b>. והברכה<br>            על העיקר פוטרת את הטפל (לעיל ג,ה-ז), ובמקרה זה אף אם אינם נאכלים ביחד עם הלחם ממש, הרי<br>            נכללו בסעודה עצמה וטפלים לגביה.
<b>שֶׁאֵינָן מֵחֲמַת הַסְּעוּדָה שֶׁבָּאוּ בְּתוֹךְ<br>            הַסְּעוּדָה</b>. דברים הנאכלים כקינוח לסעודה, ולא נועדו להשביע אלא לתענוג, אך נאכלו<br>            במהלך הסעודה ולא אחרי סיומה.
<b>טְעוּנִין בְּרָכָה לִפְנֵיהֶם</b>. משום שאינם<br>            טפלים לברכת הלחם.
<b>וְאֵין טְעוּנִין בְּרָכָה לְאַחֲרֵיהֶם</b>. שנפטרים בברכת<br>            המזון, מכיוון שכלולים בתוך הסעודה.
<b>לְאַחַר הַסְּעוּדָה</b>. אחרי סיום האכילה,<br>            ולפני ברכת המזון.
<b>טְעוּנִין בְּרָכָה לִפְנֵיהֶם וּלְאַחֲרֵיהֶם</b>. שאינם בכלל<br>            הסעודה.
<h3> יב</h3>
<b>בְּשַׁבָּתוֹת וְיָמִים טוֹבִים</b>. שצריך לקבוע בהם סעודה על<br>            היין (הלכות שבת ל,ט, הלכות יום טוב ו,יח).
<b>וּבְעֵת שֶׁיֵּצֵא מִן הַמֶּרְחָץ</b>. שבאותו<br>            הזמן יש תועלת בריאותית בשתיית יין (ראה הלכות דעות ד,יז).
<b>שֶׁאָדָם קוֹבֵעַ<br>            סְעוּדָתוֹ עַל הַיַּיִן</b>. פותח את סעודתו בשתיית יין, ומתכוון להמשיך את שתיית היין<br>            גם אחרי האכילה.
<b>פָּטַר אֶת הַיַּיִן שֶׁשּׁוֹתֶה לְאַחַר הַמָּזוֹן</b>. שלכך<br>            התכוון מתחילה.
<b>אֲבָל בִּשְׁאָר הַיָּמִים צָרִיךְ לַחֲזוֹר וּלְבָרֵךְ בַּתְּחִלָּה<br>            עַל הַיַּיִן שֶׁלְּאַחַר הַמָּזוֹן</b>. שהשותה יין אחר האכילה הוא כנמלך (לעיל<br>            ה"ז).
<b>בָּא לָהֶם יַיִן בְּתוֹךְ הַמָּזוֹן</b>. לחבורה שאכלו יחד.
<b>כָּל<br>            אֶחָד וְאֶחָד מְבָרֵךְ לְעַצְמוֹ</b>. ולא יברך אחד בעבור כולם (השווה לעיל א,יב).
<b>שֶׁאֵין<br>            בֵּית הַבְּלִיעָה פָּנוּי</b>. ועלולים להיחנק אם יענו אמן תוך כדי בליעה (ראה לקמן<br>            ז,ו).
<b>וְאֵינוֹ פּוֹטֵר אֶת הַיַּיִן שֶׁלְּאַחַר הַמָּזוֹן</b>. שהוא כנמלך,<br>            כדלעיל.
<h2>פרק ה</h2>
<h3> א</h3>
<b>וְסָפֵק יֵשׁ בַּדָּבָר וכו'</b>. ברכת המזון אינה ממצוות עשה<br>            שתלויות בזמן שנשים ועבדים פטורים מהן (הלכות עבודה זרה יב,ג, הלכות חגיגה ב,א), ולפיכך<br>            ייתכן שחייבים בה מן התורה. אך ייתכן שאף על פי כן אינם חייבים.
<b>לְפִיכָךְ אֵין<br>            מוֹצִיאִין אֶת הַגְּדוֹלִים</b>. את הזכרים החייבים מן התורה, שמא אין הנשים והעבדים<br>            חייבים בברכה (ראה לקמן הט"ז).
<b>מִדִּבְרֵי סוֹפְרִים כְּדֵי לְחַנְּכָן</b>. חיוב<br>            מדברי חכמים, להרגיל את הקטנים במצוות (לדוגמאות נוספות ראה הלכות קריאת שמע ד,א, הלכות<br>            תפילין ד,יג, הלכות ציצית ג,ט ועוד).
<h3> ב</h3>
<b>בִּרְכַּת הַזִּמּוּן</b>. ברכת הזמנה של הרבים לברך, כדלקמן.
<h3> ג</h3>
<b>וְאַחַר כָּךְ מַתְחִיל וְאוֹמֵר... וְהֵם עוֹנִין אָמֵן</b>. המזמן<br>            מברך את ברכת המזון, ושאר הסועדים מאזינים לו ובכך יוצאים ידי חובתם.
<h3> ד</h3>
<b>מֵעֲשָׂרָה וּלְמַעְלָה מְזַמְּנִין בַּשֵּׁם</b>. מזכירים את שם<br>            ה' בברכת הזימון.
<h3> ה</h3>
<b>מִשֶּׁיַּתְחִילוּ לְהִתְעַסֵּק בְּצָרְכֵי סְעוּדַת נִשּׂוּאִין<br>            וכו'</b>. שהתחילו להכין דברים לסעודה, ומאותו הזמן כבר ישנה שמחה מחמת החתונה.
<b>שֶׁהַשִּׂמְחָה<br>            בִּמְעוֹנוֹ</b>. שבזמן שמחת הנישואין, הרי זו שמחה גם לה' במעונו.
<b>סְעוּדָה<br>            שֶׁעוֹשִׂין אוֹתָהּ אַחַר הַנִּשּׂוּאִין מֵחֲמַת הַנִּשּׂוּאִין</b>. שלמוזמנים נאמר<br>            שהסעודה נערכת משום שמחת החתונה.
<h3> ו</h3>
<b>אֲפִלּוּ כֹּהֲנִים שֶׁאָכְלוּ קָדְשֵׁי קָדָשִׁים בָּעֲזָרָה</b>. אף<br>            שאכילתם היא לשם כפרה ואינה לשם אכילה כשלעצמה (ראה הלכות מעשה הקרבנות י,ג).
<b>וְאָכְלוּ<br>            הַכֹּהֲנִים תְּרוּמָה וְיִשְׂרָאֵל חֻלִּין</b>. למרות שישראל אסורים באכילת תרומה,<br>            מצטרפים לזימון עם הכהנים.
<b>חַיָּבִין בְּזִמּוּן כְּחִיּוּבָן בְּבִרְכַּת הַמָּזוֹן</b>. ראה לעיל ה"א.
<h3> ז</h3>
<b>אֵין מְזַמְּנִין עֲלֵיהֶם</b>. אינם משלימים לזימון של גדולים
<b>אֲבָל מְזַמְּנִין לְעַצְמָן</b>. בחבורה משל עצמם.
<b>וְלֹא תְּהֵא חֲבוּרָה שֶׁל<br>            נָשִׁים וַעֲבָדִים וּקְטַנִּים מִפְּנֵי הַפְּרִיצוּת</b>. שאין ראוי שיסבו לאכול יחד<br>            (ראה גם הלכות קרבן פסח ב,ד).
<b>וּבִלְבַד שֶׁלֹּא יְזַמְּנוּ בַּשֵּׁם</b>. שאינם מצטרפים למניין לעניין<br>            דבר שבקדושה (ראה הלכות תפילה ח,ד-ה).
<b>אַנְדְּרָגִינָס</b>. שיש לו איברי זכר<br>            ונקבה, ולא הכריעו חכמים אם דינו כזכר או כנקבה (הלכות אישות ב,כד
<b>מְזַמֵּן<br>            לְמִינוֹ</b>. לאחרים שאף הם כמותו.
<b>וְהַטֻּמְטוּם</b>. שאיברי מינו מכוסים,<br>            ואין ידוע אם הוא זכר או נקבה (שם). [הערה: בפה"מ מנקד הרמב"ם מילה זו:<br>            טֻומְטוֹם.]
<b>אֵינוֹ מְזַמֵּן כְּלָל</b>. אף לא לאחרים כמותו, שמא הם בני המין<br>            השני.
<b>קָטָן הַיּוֹדֵעַ לְמִי מְבָרְכִין</b>. מבין שמודים לה', שהוא בורא<br>            העולם.
<h3> ח</h3>
<b>שֶׁאָכַל מִכַּזַּיִת פַּת וָמַעְלָה</b>. ובשיעור זה נתחייב בברכת<br>            המזון (לעיל א,א).
<b>צִיר</b>. רוטב.
<b>מִצְטָרְפִין לְזִמּוּן בַּשֵּׁם</b>. שהרי<br>            אכלו, ויכולים להצטרף ולומר 'שאכלנו משלו'.
<b>רֹב הַנִּכָּר</b>. רוב<br>            גדול, שבעה מתוך עשרה.
<b>בַּמֶּה דְּבָרִים אֲמוּרִים בַּעֲשָׂרָה</b>. שצירוף אלו<br>            שלא אכלו פת הוא משום ההשלמה להזכרת השם כבדבר שבקדושה, ולא משום שהם נחשבים בזימון עצמו.
<h3> ט</h3>
<b>וּבָא שְׁלִישִׁי וְאָכַל</b>. באותו המקום.
<b>אִם יְכוֹלִין<br>            לֶאֱכֹל עִמּוֹ כָּל שֶׁהוּא</b>. אילו מסוגלים הם לאכול עוד, אף על פי שלא אכלו בפועל,<br>            ובכך נחשב שלא סיימו עדיין את סעודתם.
<b>אֲפִלּוּ מִשְּׁאָר אֳכָלִין</b>. שאינם<br>            לחם.
<b>מִצְטָרֵף עִמָּהֶן</b>. שכן אכל אתם לפני סיום הסעודה.
<b>וְחָכָם<br>            גָּדוֹל שֶׁבַּמְּסֻבִּין הוּא שֶׁמְּבָרֵךְ</b>. משום כבוד הברכה (ראה לקמן ז,ב).
<h3> י</h3>
<b>אֵינָן רַשָּׁאִין לֵחָלֵק</b>. לברך בנפרד זה מזה, ולהימנע מזימון.
<b>יֵשׁ<br>            לָהֶן לֵחָלֵק</b>. רשאים להתחלק לחבורות קטנות של שלושה.
<b>שֶׁכָּל זְמַן<br>            שֶׁיֵּחָלְקוּ וכו'</b>. רשאים להיחלק בתנאי שכל אחת מן החבורות תוכל לזמן באותו<br>            האופן שהייתה מזמנת אילו לא נחלקו.
<h3> יא</h3>
<b>אֵינָן רַשָּׁאִין לֵחָלֵק</b>. משום שכל אחד מהם כבר התחייב<br>            בזימון, אלא יזמנו יחד אף שלא אכלו יחד.
<b>שֶׁכָּל אֶחָד וְאֶחָד אוֹכֵל מִשֶּׁלּוֹ</b>. מן<br>            האוכל שלו, ואינו נותן לאחרים.
<h3> יב</h3>
<b>בִּזְמַן שֶׁמִּקְצָתָן רוֹאִין אֵלּוּ אֶת אֵלּוּ</b>. שאין דבר<br>            המסתיר לגמרי את החבורות זו מזו, הרי הם כחבורה אחת.
<b>שַׁמָּשׁ</b>. מלצר.
<h3> יג</h3>
<b>כְּדֵי שֶׁיְּכַוֵּן לִשְׁמֹעַ מַה שֶּׁהֵן אוֹמְרִין</b>. את ברכת<br>            הזימון.
<b>וְיָצָא יְדֵי חוֹבָתוֹ</b>. חובת הזימון.
<b>וְלִכְשֶׁיַּחֲזֹר<br>            לִמְקוֹמוֹ</b>. ראה לעיל ד,א.
<b>אֵין מְזַמְּנִין עָלָיו עַד שֶׁיַּחֲזֹר<br>            וכו'</b>. שאין ראוי להזכיר שם שמים בפחות מעשרה.
<h3> יד</h3>
<b>מְזַמְּנִין עָלָיו</b>. מצטרף אליהם לזימון, על אף שבירך.
<b>שֶׁאֵין<br>            זִמּוּן לְמַפְרֵעַ</b>. שהרי זו הזמנה לברך, ואינה נעשית אלא קודם הברכה.
<h3> טו</h3>
<b>כָּל אֶחָד וְאֶחָד מְבָרֵךְ לְעַצְמוֹ</b>. שאין זימון אלא<br>            בשלושה.
<b>וְהַשֵּׁנִי עוֹנֶה... וְיָצָא יְדֵי חוֹבָתוֹ</b>. שיכול אדם להוציא את<br>            חברו בברכה שהוא מחויב בה (לעיל א,י).
<b>מְאֵרָה</b>. קללה.
<b>לְמִי<br>            שֶׁאִשְׁתּוֹ וּבָנָיו מְבָרְכִין לוֹ</b>. לאדם הנזקק לכך, שאינו יודע לברך בעצמו.
<h3> טז</h3>
<b>מִדִּבְרֵי סוֹפְרִים</b>. לעיל א,א.
<b>וּלְפִיכָךְ מוֹצִיאִין<br>            אוֹתָן קָטָן אוֹ עֶבֶד אוֹ אִשָּׁה מִידֵי חוֹבָתָן</b>. שהקטן חייב מדברי סופרים,<br>            והאישה והעבד דרגת חיובם מסופקת (לעיל ה"א).
<b>שֶׁכָּל הַחַיָּב בְּדָבָר מִן<br>            הַתּוֹרָה וכו'</b>. לעיל א,יא; וראה הלכות שופר ב,ב.
<h3> יז</h3>
<b>נְבָרֵךְ</b>. בתחילת ברכת הזימון.
<b>בָּרוּךְ וּמְבֹרָךְ</b>. שאינו<br>            יכול לומר 'ברוך שאכלנו' (לעיל ה"ב), שהרי לא אכל עמהם.
<b>בָּרוּךְ<br>            שֶׁאָכַלְנוּ</b>. בסוף ברכת הזימון.
<b>הוּא עוֹנֶה אַחֲרֵיהֶם אָמֵן</b>. לשון<br>            הסכמה, כבכל ברכה (לעיל א,יג).
<h2>פרק ו</h2>
<h3> א</h3>
<b>הַפַּת שֶׁמְּבָרְכִין עָלֶיהָ הַמּוֹצִיא</b>. גדרה נתבאר לעיל פרק ג.
<b>נְטִילַת<br>            יָדַיִם תְּחִלָּה וָסוֹף</b>. שטיפת ידיים לפני האכילה ואחריה. שחכמים גזרו על הידיים<br>            שיהיו טמאות לעניין תרומה, ותיקנו נטילת ידיים כדי לטהרן (ראה הלכות שאר אבות הטומאות ח,ח).<br>            והוסיפו לחייב אף לחולין כדי שיתרגלו אוכלי תרומה ליטול את ידיהם (בבלי חולין קו,א).
<b>וְאַף<br>            עַל פִּי שֶׁאֵין יָדָיו מְלֻכְלָכוֹת</b>. שכאמור, אין הנטילה משום ניקיון.
<b>דָּבָר<br>            שֶׁטִּבּוּלוֹ בְּמַשְׁקִין</b>. מאכל שטובלים אותו באחד מן המשקים, ועלול להיטמא מן<br>            הידיים על ידי המשקים (הלכות שאר אבות הטומאות ח,י), ולפיכך תיקנו נטילת ידיים לפני אכילתו.
<h3> ב</h3>
<b>בֵּין לַאֲכִילָה בֵּין לִקְרִיַּת שְׁמַע בֵּין לִתְפִלָּה</b>. שבזמנים<br>            הללו יש מצווה ליטול ידיים (ראה הלכות קריאת שמע ג,א; הלכות תפילה ד,א-ב).
<b>מִצְוַת<br>            חֲכָמִים הִיא</b>. תקנת חכמים.
<b>שֶׁנִּצְטַוִּינוּ בַּתּוֹרָה לִשְׁמֹעַ מֵהֶן</b>. ולכן<br>            ניתן לברך 'וציוונו על נטילת ידיים' (ראה לקמן יא,ג).
<b>וּמַיִם אַחֲרוֹנִים</b>. שנוטלים אחרי האכילה
<b>שֶׁאֵינָן אֶלָּא<br>            מִפְּנֵי הַסַּכָּנָה</b>. נועדו לנקות את הידיים משיירי מלח מסוכן, ולא משום מצווה (ראה<br>            גם לקמן יא,ד).
<b>וּלְפִיכָךְ חַיָּב אָדָם לְהִזָּהֵר בָּהֶן יָתֵר</b>. ולהקפיד<br>            ביותר על רחיצה זו (וראה עוד לקמן ה"ג).
<h3> ג</h3>
<b>בֵּין תַּבְשִׁיל לְתַבְשִׁיל</b>. בכדי להתנקות מאותו התבשיל.
<b>וּפֵרוֹת<br>            שֶׁל חֻלִּין וכו'</b>. שאינם תרומה או קדשים, ואינם נטמאים מן הידיים (השווה הלכות<br>            תרומות יא,ז, הלכות שאר אבות הטומאות ח,ח).
<b>הֲרֵי זֶה מִגַּסֵּי הָרוּחַ</b>. גאוותן, בכך שמחמיר בדבר שאין בו צורך.
<b>כָּל אֶת הַמֶּלַח</b>. מדד מלח.
<b>בָּאַחֲרוֹנָה</b>. לאחר<br>            שסיים את המגע עם המלח.
<b>וְיַעֲבִיר יָדָיו עַל עֵינָיו וְיִסָּמֵא</b>. שקיימים בו<br>            חומרים העלולים לגרום לעיוורון.
<b>וּבַמַּחֲנֶה</b>. מחנה צבאי, בצאתם ובחזרתם מן<br>            המלחמה (ראה הלכות מלכים ו,יג).
<h3> ד</h3>
<b>עַד הַפֶּרֶק</b>. עד פרק כף היד.
<b>רְבִיעִית</b>. לשיעורה ראה<br>            הלכות תפילה טו,ד.
<b>לְכָל שְׁתֵּי יָדַיִם</b>. לשתי הידיים יחד (ראה גם הלכות<br>            מקוואות יא,ח).
<b>וְכָל שֶׁחוֹצֵץ בִּטְבִילָה</b>. דברים הדבוקים לגוף ואינם<br>            מאפשרים מעבר מים (ראה הלכות מקוואות פרק ב).
<b>וְכָל הָעוֹלֶה לְמִדַּת הַמִּקְוֶה</b>. מים שראויים להשלים לשיעור מקווה,<br>            שאינם מי פירות או מי צבע וכיוצא בזה (ראה הלכות מקוואות ז,א-ה).
<h3> ה</h3>
<b>אִם הִטְבִּיל יָדָיו בְּמֵי מִקְוֶה וכו'</b>. הכשר לטבילה (ראה<br>            הלכות מקוואות יא,א).
<b>שֶׁאֵין בָּהֶן שִׁעוּר מִקְוֶה</b>. שהוא ארבעים סאה (שם<br>            ד,א).
<b>בְּמַיִם שְׁאוּבִין שֶׁבַּקַּרְקַע</b>. מים שנשאבו וקובצו בבור שבארץ,<br>            ופסולים לטבילה (שם ד,ב).
<b>לֹא עָשָׂה כְּלוּם</b>. שאין טבילה באלו מטהרת.
<h3> ו</h3>
<b>בַּמַּיִם עַצְמָן</b>. אופני הפסול יתבארו לקמן הל' ז-ט.
<b>וּבַשִּׁעוּר</b>. כמות. לעיל ה"ד ולקמן ה"י.
<b>וּבַכְּלִי</b>. שיישפכו<br>            מן הכלי דווקא, לקמן הל' יא-יב.
<b>וּבַנּוֹטֵל... מִכֹּחַ נוֹתֵן</b>. שלא<br>            יישפכו המים מאליהם, לקמן הל' יג-יד.
<h3> ז</h3>
<b>שִׁנּוּי מַרְאֶה</b>. צבע המים.
<b>וְגִלּוּי</b>. שהיו המים<br>            מגולים באופן ששרץ ארסי עלול היה לשתות מהם (ראה הלכות רוצח יא,יא).
<b>וַעֲשִׂיַּת<br>            מְלָאכָה בָּהֶן</b>. שהשתמשו באותם המים לצורך אחר.
<b>וְהֶפְסֵד</b>. פגם באיכות<br>            המים.
<b>בֵּין בְּקַרְקָעוֹת</b>. בעודן בקרקע.
<b>מֵחֲמַת מְקוֹמָן</b>. כגון שנמצאו במקום חם או שאווירו עכור.
<b>נִתְגַּלּוּ גִּלּוּי הָאוֹסֵר אוֹתָן מִן<br>            הַשְּׁתִיָּה</b>. ראה שם יא,ו-טז.
<h3> ח</h3>
<b>שֶׁשָּׁרָה בָּהֶן פִּתּוֹ</b>. השרה בהם את הלחם כדי לרככו.
<b>הֵדִיחַ<br>            בָּהֶן כֵּלִים מוּדָחִין אוֹ חֲדָשִׁים לֹא פְּסָלָן</b>. שאין זו בכלל מלאכה.
<b>נַחְתּוֹם</b>. אופה.
<b>מַטְבִּיל בָּהֶן אֶת הַכְּעָכִין</b>. טובל את הבצק<br>            במים, ונמצא עושה מלאכה בכל המים שבכלי.
<b>חוֹפֵן מֵהֶן בִּשְׁעַת לִישָׁה</b>. שואב<br>            מהם בכפות ידיו.
<b>הַמַּיִם שֶׁחָפַן מֵהֶן הֲרֵי הֵן בְּכַשְׁרוּתָן</b>. שלא נעשתה<br>            בהם מלאכה.
<b>נַעֲשׂוּ שׁוֹפְכִין</b>. מחמת שהשתמשו בהם הם מוגדרים כמֵי שפיכות שהם<br>            בחזקת טומאה (ראה הלכות טומאת אוכלין ב,כו, פה"מ מכשירין ב,ג).
<b>הֵדִיחַ</b>. שטף.
<h3> ט</h3>
<b>שֶׁנִּפְסְלוּ מִשְּׁתִיַּת הַכֶּלֶב</b>. שאפילו כלב אינו מסוגל לשתות<br>            מהם.
<b>וּבַקַּרְקָעוֹת כְּשֵׁרִים לְהַטְבִּיל בָּהֶן</b>. שאין סרחון המים פוסל<br>            אותם מתורת מקווה (הלכות מקוואות ז,א).
<b>חַמֵּי טְבֶרְיָה</b>. מעיינות חמים, שיש<br>            במימיהם גופרית הפוסלת אותם משתייה. [הערה: בפה"מ מנקד הרמב"ם מילה זו:<br>            טֵבַרְיָה.]
<b>בִּמְקוֹמָן</b>. במקום שבו הם נובעים, שהם מטהרים כמקווה.
<b>שֶׁהִפְלִיג<br>            מֵהֶן אַמָּה</b>. הבדיל אותם בתעלה מן המעיין, ואינם מחוברים.
<b>מִפְּנֵי שֶׁאֵינָן<br>            רְאוּיִין לִשְׁתִיַּת הַבְּהֵמָה</b>. שהמים בחמי טבריה מרים ומלוחים.
<h3> י</h3>
<b>יֵשׁ לַנּוֹטֵל לִתֵּן עַל יָדָיו מְעַט מְעַט</b>. רשאי לצקת את המים<br>            באיטיות.
<b>בִּשְׁטִיפָה אַחַת</b>. בבת אחת על שתי ידיו (ראה הלכות מקוואות יא,ו).
<b>שֶׁיְּרַפּוּ<br>            יְדֵיהֶם</b>. שהידיים לא תהיינה צמודות זו לזו.
<b>וְיִהְיֶה בְּאוֹתָהּ<br>            הַשְּׁטִיפָה כְּדֵי רְבִיעִית לְכָל אֶחָד וְאֶחָד</b>. שהוא שיעור המים לנטילה לכל אדם<br>            (לעיל ה"ד; וראה גם הלכות מקוואות יא,ח).
<h3> יא</h3>
<b>אֵין נוֹתְנִין לַיָּדַיִם</b>. אין להשתמש באחד מאלו ככלי לנטילת<br>            ידיים.
<b>בְּדָפְנוֹת הַכֵּלִים</b>. דפנות שנשברו מכלי חרס, שיש להן בית קיבול.
<b>בְּשׁוּלֵי<br>            הַמַּחַץ</b>. תחתית חרס עמוקה שמניחים בה כלים.
<b>בַּחֲרָסִים</b>. שלא נעשו<br>            ככלים.
<b>בִּמְגוּפַת הֶחָבִית</b>. מכסה לחבית. וכל הכלים הללו לא נועדו מתחילתם<br>            להיות כלי קיבול.
<b>תִּקֵּן הַמְּגוּפָה לִנְטִילָה</b>. עשה ממנה כלי המיועד<br>            לנטילה.
<b>הַחֵמֶת</b>. נאד עור העשוי לשמירת נוזלים.
<b>שֶׁתִּקְּנָהּ</b>. שתוכל<br>            לשמש לנטילה.
<b>שַׂק וְקֻפָּה וכו'</b>. שאינם כלים העשויים להכיל נוזלים.
<b>בְּחָפְנָיו</b>. בכפות ידיו.
<b>וְכֵלִים שֶׁנִּשְׁבְּרוּ שְׁבִירָה הַמְטַהֶרֶת<br>            אוֹתָם מִידֵי טֻמְאָה</b>. כל כלי שנשבר אחרי שנטמא ובטלו צורתו ותשמישו, טהור בשבירתו.<br>            וכן כלים טהורים שנשברו, שבריהם אינם מקבלים טומאה (הלכות כלים ו,א; לשיעור השבירה בכלים<br>            מחומרים שונים, ראה שם פרקים ו, יא, יט).
<h3> יב</h3>
<b>כְּלֵי גְּלָלִים וּכְלֵי אֲדָמָה</b>. שעשויים מחומרים באיכות<br>            ירודה.
<b>כְּלִי שֶׁאֵינוֹ מַחֲזִיק רְבִיעִית</b>. קטן מלהכיל רביעית.
<b>אוֹ<br>            שֶׁאֵין בּוֹ רְבִיעִית</b>. שיש בו כמות מועטה מדי של מים (ראה לעיל ה"ו).
<h3> יג</h3>
<b>אֲפִלּוּ חֵרֵשׁ שׁוֹטֶה וְקָטָן</b>. שאינם בני דעת, משום שאין<br>            צורך שהנטילה תיעשה בכוונה אלא די במעשה הנתינה בלבד.
<b>מַנִּיחַ הַכְּלִי בֵּין<br>            בִּרְכָּיו</b>. ומטה אותו עד שהמים נשפכים.
<b>אוֹ יַטֶּה הֶחָבִית עַל יָדָיו</b>. בעודה מונחת על הארץ או השולחן.
<b>אוֹ נוֹטֵל יָדוֹ אַחַת וְצָק בָּזוֹ עַל זוֹ</b>. שופך בידו האחת על חברתה באמצעות כלי.
<b>וְהַקּוֹף נוֹטֵל לַיָּדַיִם</b>. שאף הוא<br>            שופך את המים מרצונו, ונחשב 'כח נותן' (כדלעיל ה"ו).
<h3> יד</h3>
<b>הַשֹּׁקֶת</b>. אבן חלולה המיועדת להחזקת מים.
<b>שֶׁדּוֹלֶה<br>            הָאָדָם בְּיָדוֹ</b>. שואב מים ושופך לתוכה.
<b>בְּגַלְגַּל</b>. מכונה לשאיבת<br>            מים המופעלת על ידי סיבוב גלגל.
<b>בָּאַמָּה</b>. בתעלה.
<b>אֵין כָּאן נוֹתֵן<br>            עַל יָדָיו</b>. שהמים זורמים על ידיו מכוח זרימתם בתעלה, אף על פי שמתחילה האדם הוא<br>            ששאב אותם אל השוקת.
<h3> טו</h3>
<b>אִם נַעֲשָׂה בָּהֶן מְלָאכָה</b>. ונפסלו לנטילה משום כך (לעיל<br>            ה"ח).
<b>שֶׁכָּל סָפֵק שֶׁבְּטָהֳרַת הַיָּדַיִם טָהוֹר</b>. משום שמדובר בספק<br>            של תקנה מדברי חכמים (לעיל ה"ב; וראה גם הלכות מקוואות יא,יא, הלכות שאר אבות הטומאות<br>            יד,יא).
<h3> טז</h3>
<b>צָרִיךְ שֶׁיַּגְבִּיהַּ יָדָיו לְמַעְלָה</b>. יפנה את האצבעות<br>            כלפי מעלה.
<b>שֶׁלֹּא יֵצְאוּ מַיִם חוּץ לַפֶּרֶק וכו'</b>. שאם יפנה אותן<br>            כלפי מטה, עלולים המים שמחוץ לפרק לחזור אל הידיים ולטמאן (ראה גם הלכות מקוואות יא,ד).
<b>שֶׁיַּשְׁפִּיל<br>            יָדָיו לְמַטָּה כְּדֵי שֶׁיֵּצֵא כָּל כֹּחַ הַמֶּלַח</b>. שצריך להטות את אצבעותיו<br>            כלפי מטה בשעת השטיפה, כדי שהידיים יתנקו לגמרי.
<b>בְּחַמֵּי הָאוּר</b>. במים חמים<br>            שהורתחו באש.
<b>שֶׁהַיָּד סוֹלֶדֶת בָּהֶן</b>. שהיד נרתעת מהמים האלו מרוב חום.
<b>שֶׁאֵינוֹ<br>            יָכוֹל לְפַשְׁפֵּשׁ בָּהֶן</b>. שאין אפשרות לנקות את הידיים ביסודיות מפני חום המים.
<b>פּוֹשְׁרִין</b>. חמים מעט.
<h3> יז</h3>
<b>נוֹטֵל אָדָם יָדָיו שַׁחֲרִית וּמַתְנֶה עֲלֵיהֶן לְכָל הַיּוֹם</b>. רשאי<br>            ליטול פעם אחת בבוקר, ולהתנות שהנטילה תועיל לכל היום.
<b>הִסִּיחַ דַּעְתּוֹ</b>. הסיר<br>            את מחשבתו משמירתן (ראה הלכות חמץ ומצה ח,ו).
<h3> יח</h3>
<b>לָט</b>. עוטף.
<b>בְּמַפָּה</b>. יריעת בד.
<b>אַף עַל<br>            פִּי שֶׁלֹּא נָטַל יָדָיו</b>. שהמפה חוצצת בין ידיו ובין האוכל, ואינו עלול לקבל טומאה<br>            (ראה גם הלכות שאר אבות הטומאות ח,ט).
<b>הַמַּאֲכִיל לַאֲחֵרִים אֵינוֹ צָרִיךְ<br>            נְטִילַת יָדַיִם וכו'</b>. שאין תקנת הנטילה אלא לאדם האוכל בלבד.
<b>וְהָאוֹכֵל צָרִיךְ נְטִילַת יָדַיִם</b>. שמא ייגע במאכל.
<b>בְּמַגְרֵפָה</b>. במזלג או בכף.
<h3> יט</h3>
<b>אָסוּר לְהַאֲכִיל לְמִי שֶׁלֹּא נָטַל יָדָיו</b>. משום שגורם לו<br>            לעבור על מצוות חכמים.
<b>אַף עַל פִּי שֶׁהוּא נוֹתֵן לְתוֹךְ פִּיו</b>. שהרי אין<br>            בכך בכדי לפטור את האוכל מנטילה (לעיל הי"ח).
<b>וְאָסוּר לְזַלְזֵל בִּנְטִילַת<br>            יָדַיִם</b>. להקל בה בלא הצדקה, רק משום שאינה מצווה מן התורה.
<b>וְצִוּוּי<br>            הַרְבֵּה צִוּוּ חֲכָמִים עַל נְטִילַת יָדַיִם</b>. שדיברו בשבח המחזיקים בה ובגנות<br>            המזלזלים בה.
<b>אֲפִלּוּ אֵין לוֹ מַיִם אֶלָּא כְּדֵי לִשְׁתּוֹת וכו'</b>. ומכאן מובן שמדובר במצווה חשובה מאוד, ובוודאי אין לזלזל בה.
<h3> כ</h3>
<b>לְנַגֵּב אֶת יָדָיו</b>. שלא תהיינה רטובות ממי הנטילה.
<b>כְּאוֹכֵל<br>            לֶחֶם טָמֵא</b>. שהרי כשמקפידים על טומאה וטהרה, יש לחוש שנטמאו המים מחמת הידיים,<br>            ומטמאים את הלחם (ראה הלכות מקוואות יא,ג).
<b>בָּאַחֲרוֹנָה</b>. מים אחרונים,<br>            שבסיום הסעודה.
<b>מְנַגֵּב וְאַחַר כָּךְ מְבָרֵךְ</b>. משום כבוד הברכה.
<b>וְלֹא<br>            יַפְסִיק בֵּינֵיהֶן בְּדָבָר אַחֵר</b>. לא יאכל או ישתה כלל, מפני שנתחייב בברכת המזון<br>            (ראה לעיל ד,ח).
<h2>פרק ז</h2>
<h3> א</h3>
<b>וְכֻלָּן דֶּרֶךְ אֶרֶץ</b>. מנהגי נימוס.
<b>גָּדוֹל שֶׁבְּכֻלָּן</b>. האדם<br>            המכובד שבסעודה.
<b>מְסֻבִּין</b>. מסבים על גבי מיטות, בהטיה על צד שמאל (ראה הלכות<br>            חמץ ומצה ז,ח).
<b>וְגָדוֹל מֵסֵב בָּרֹאשׁ</b>. ראשון (ואולי הכוונה שיושב במיטה<br>            שנמצאת במרכז, כאשר יש שתי מיטות מסודרות בצורת ר, וכשיש שלוש מיטות מסודרות בצורת ח).
<b>לְמַטָּה<br>            מִמֶּנּוּ</b>. לצד רגליו של הראשון.
<b>לְמַעְלָה מִמֶּנּוּ</b>. לצד ראשו של<br>            הראשון.
<h3> ב</h3>
<b>וּמַשְׁלִים בְּרָכָה וְאַחַר כָּךְ בּוֹצֵעַ</b>. גומר את הברכה בעוד<br>            הלחם שלם (ראה לקמן ה"ד), ואחר כך חותך אותו.
<b>וְהָאוֹרֵחַ מְבָרֵךְ בִּרְכַּת<br>            הַמָּזוֹן</b>. אומר את ברכת הזימון ומברך אחריה ברכת המזון (לעיל ה,ב-ג).
<b>כְּדֵי<br>            שֶׁיְּבָרֵךְ לְבַעַל הַבַּיִת</b>. יאמר את התוספת המיוחדת שיש בברכה רביעית (לעיל<br>            ב,ז).
<b>וְאִם הָיוּ כֻּלָּן בַּעֲלֵי הַבַּיִת</b>. ואין שם אורחים.
<b>גָּדוֹל<br>            שֶׁבְּכֻלָּן בּוֹצֵעַ וכו'</b>. משום כבודו.
<h3> ג</h3>
<b>עַד שֶׁיָּבִיאוּ מֶלַח וְלִפְתָּן</b>. דבר מה לאכול עם הלחם, כדי<br>            שיוכלו להתחיל בסעודה מיד אחר הברכה (ראה לעיל א,ח).
<b>פַּת חֲרֵבָה</b>. בלא<br>            תוספות.
<b>כְּצַר עַיִן</b>. קמצן.
<b>כְּרַעַבְתָּן</b>. זללן.
<b>יֵשׁ<br>            לוֹ לִבְצֹעַ פְּרוּסָה גְּדוֹלָה</b>. רשאי לעשות כן, משום כבוד סעודת השבת.
<b>שֶׁבָּשַׁל<br>            יָפֶה יָפֶה</b>. אפוי לגמרי.
<h3> ד</h3>
<b>מִכִּכָּר שְׁלֵמָה</b>. לחם שלם, שהוא כבוד הברכה.
<b>שְׁלֵמָה שֶׁל<br>            שְׂעוֹרִים וּפְרוּסָה שֶׁל חִטִּים</b>. שבכל אחת יש צד של יתרון וצד של חיסרון.
<b>מַנִּיחַ<br>            פְּרוּסָה בְּתוֹךְ שְׁלֵמָה</b>. מקפל את השלמה, ומניח את הפרוסה בתוכה.
<b>חַיָּב<br>            לִבְצֹעַ עַל שְׁתֵּי כִּכָּרוֹת</b>. לברך על שתיהן, והוא זכר לכמות המן הכפולה שירדה<br>            לכבוד שבתות וימים טובים (ראה גם הלכות שבת ל,ט).
<h3> ה</h3>
<b>הַבּוֹצֵעַ נוֹתֵן פְּרוּסָה לִפְנֵי כָּל אֶחָד וְאֶחָד וכו'</b>. מניח<br>            את הפרוסה כנגד האוכל, ולא נותן לו בידו.
<b>אֶלָּא אִם כֵּן הָיָה אָבֵל</b>. שנהוג<br>            שהאבל מקבל אוכל מאחרים (ראה הלכות אבל ד,ט).
<b>הוּא שֶׁפּוֹשֵׁט יָדוֹ תְּחִלָּה</b>. לוקח<br>            ראשון מן הלחם, משום כבודו.
<b>לַחֲלֹק כָּבוֹד לְרַבּוֹ וכו'</b>. שקדימות<br>            האכילה אינה אלא עניין של כבוד, ולפיכך רשאי להעבירו לאחר.
<h3> ו</h3>
<b>שְׁנַיִם מַמְתִּינִין זֶה לָזֶה בַּקְּעָרָה</b>. כאשר אוכלים מכלי<br>            אחד, שלא יאכל האחד לפני השני.
<b>שְׁלֹשָׁה אֵין מַמְתִּינִין</b>. שאין שניים<br>            ממתינים לאחד, אלא הולכים אחר הרוב.
<b>הַשְּׁלִישִׁי מַפְסִיק עִמָּהֶן</b>. לענות<br>            לברכת הזימון.
<b>אֵין מְשִׂיחִין</b>. אסור לדבר.
<b>כְּדֵי שֶׁלֹּא יָבֹא לִידֵי<br>            סַכָּנָה</b>. סכנת חנק, אם יקדים קנה לוושט.
<b>כָּל אֶחָד וְאֶחָד מְבָרֵךְ<br>            לְעַצְמוֹ</b>. ראה לעיל ד,יב.
<h3> ז</h3>
<b>אֵינוֹ אוֹכֵל עִמָּהֶן</b>. שלא יעסוק באכילה במקום לשרת את האוכלים.
<b>לִתֵּן<br>            לְתוֹךְ פִּיו</b>. להאכיל אותו.
<b>כְּדֵי לְיַשֵּׁב דַּעְתּוֹ</b>. שלא יצטער.
<b>מְבָרֵךְ עַל כָּל כּוֹס וָכוֹס</b>. ואין די בברכה אחת בתחילה.
<b>מִפְּנֵי שֶׁאֵין<br>            שְׁתִיָּתוֹ תְּלוּיָה בִּרְצוֹנוֹ אֶלָּא בִּרְצוֹנָם</b>. ואין דעתו לשתות עוד, ודינו<br>            כנמלך (ראה לעיל ד,ז).
<h3> ח</h3>
<b>נוֹטֵל יָדוֹ אַחַת</b>. משום הלכלוך שיש עליה.
<b>וְהִפְלִיג</b>. המשיך<br>            לזמן ארוך.
<b>נוֹטֵל שְׁתֵּי יָדָיו</b>. משום היסח הדעת (ראה לעיל ו,יז).
<b>מְסֻבִּין<br>            לִשְׁתִיָּה</b>. בלא אכילה.
<b>נִכְנָס וְיוֹשֵׁב בִּמְקוֹמוֹ וְנוֹטֵל יָדָיו</b>. משום<br>            נקיות ודרך ארץ.
<b>מַחֲזִיר פָּנָיו לָאוֹרְחִים</b>. שאינו נוטל מול האורחים אלא<br>            מפנה את גבו אליהם, משום כבודם, ולאחר שנטל מסתובב בחזרה.
<b>וְלָמָּה נוֹטֵל<br>            בִּמְקוֹמוֹ</b>. שבמקרה זה אינו נוטל בחוץ, אלא אחרי שחזר לשבת במקומו.
<h3> ט</h3>
<b>אֵין מַנִּיחִין בָּשָׂר חַי וכו'</b>. מטרת הנהגות אלו היא שמירה<br>            על הלחם או אוכלים אחרים מהשחתה והפסד.
<b>וְאֵין זוֹרְקִין אֶת הַפַּת</b>. שזוהי<br>            דרך בזיון.
<b>בְּצִנּוֹרוֹת</b>. תעלות.
<b>קְלָיוֹת</b>. חיטים קלויות.
<b>בִּימוֹת<br>            הַחַמָּה</b>. שהקרקע יבשה ובלא בוץ.
<b>שֶׁנִּמְאָסִין</b>. מתלכלכים ונפסדים<br>            מאכילה.
<b>מַפְסִידִין</b>. מבזבזים ומשחיתים.
<b>דֶּרֶךְ בִּזּוּי וּבְעִיטָה</b>. כהפגנת זלזול ובלא צורך.
<h3> י</h3>
<b>שֶׁמָּא יִתְבַּיֵּשׁ בַּעַל הַסְּעוּדָה</b>. במקרה שאין עוד מלבד מה<br>            שהניחו לפני האורחים.
<b>לֹא יִשְׁלַח אָדָם לַחֲבֵרוֹ חָבִית יַיִן וְשֶׁמֶן צָף עַל<br>            פִּיהָ</b>. שהיו נוהגים ליצוק שמן על גבי היין, כדי שישמש כשכבה מפרידה בין היין ובין<br>            האוויר אשר תשמור אותו מהחמצה. וכששולח חבית לחברו אסור לעשות כן.
<b>שֶׁמָּא יִשְׁלַח<br>            לוֹ אָדָם חָבִית שֶׁכֻּלָּהּ שֶׁמֶן וִידַמֶּה שֶׁהִיא יַיִן</b>. אילו היו נוהגים<br>            לשלוח חביות כך, היה הדבר עלול לגרום לטעות. ומשום שאסרו לשלוח, יודע המקבל שמדובר בשמן ולא<br>            יטעה.
<b>וִיזַמֵּן אוֹרְחִים וְיִתְבַּיֵּשׁ</b>. שאין לו במה להשקותם.
<h3> יא</h3>
<b>מְסַלְּקִין אֶת הַשֻּׁלְחָן</b>. שנהגו לאכול על גבי שולחן קטן<br>            המיטלטל, ובסיום הסעודה מפנים אותו.
<b>וּמְכַבְּדִין אֶת הַמָּקוֹם</b>. מטאטאים את<br>            המקום משאריות לחם.
<b>שֶׁאָסוּר לְהַלֵּךְ עֲלֵיהֶן וְלִרְחֹץ עֲלֵיהֶן</b>. משום<br>            הפסד וביזוי האוכלים (לעיל ה"ט).
<h3> יב</h3>
<b>כָּל שֶׁמְּבָרֵךְ בִּרְכַּת הַמָּזוֹן</b>. האדם שיזמן, האורח או<br>            הגדול שבסעודה (לעיל ה"ב).
<b>כְּדֵי שֶׁלֹּא יֵשֵׁב הַגָּדוֹל וְיָדָיו מְזֹהָמוֹת<br>            וכו'</b>. שאין זה כבודו להמתין לכולם במצב כזה.
<b>וְאֵין מְכַבְּדִין בְּדָבָר<br>            זֶה</b>. שייתן אחד למי שמכובד ממנו ליטול לפניו.
<b>שֶׁאֵין מְכַבְּדִין בְּיָדַיִם<br>            מְזֹהָמוֹת</b>. אלא אם הגיע תורו של אדם ליטול — ייטול. שבדבר שנתקן מפני הסכנה<br>            לא שייך כבוד.
<b>וְלֹא בַּדְּרָכִים וְלֹא בַּגְּשָׁרִים</b>. שאף הם מקום סכנה,<br>            ואין מקדימים את הגדול בהם.
<b>אֶלָּא בְּפֶתַח הָרָאוּי לִמְזוּזָה וּבִשְׁעַת<br>            כְּנִיסָה</b>. שהוא מקום הראוי לכיבוד.
<h3> יג</h3>
<b>הַמֻּגְמָר</b>. מיני בשמים הנשרפים על גחלים שנהגו להריח בהם בסוף<br>            הסעודה.
<b>מְבָרֵךְ עַל הַמֻּגְמָר</b>. את ברכת הבשמים (לקמן ט,ב).
<h3> יד</h3>
<b>אִם הָיָה שָׁם יַיִן</b>. ורוצים לברך ברכת המזון על כוס יין (ראה<br>            לקמן הט"ו).
<b>כּוֹס מַחֲזִיק רְבִיעִית אוֹ יָתֵר עַל רְבִיעִית</b>. שהוא<br>            שיעור הראוי לכוס של ברכה (ראה הלכות שבת כט,ז, הלכות חמץ ומצה ז,ז).
<b>וּמְבִיאִין<br>            מִין בְּשָׂמִים</b>. לכבוד הברכה (ראה הלכות אישות י,ד; וראה גם לקמן ט,ד).
<b>שֶׁמֶן עָרֵב וְכַיּוֹצֵא בּוֹ</b>. שמן מבושם שצריך לנגבו מן הידיים.
<b>טָחוֹ<br>            בְּרֹאשׁ הַשַּׁמָּשׁ</b>. לבשם את שערו.
<b>וְאִם הָיָה הַשַּׁמָּשׁ תַּלְמִיד<br>            חֲכָמִים</b>. שאין ראוי לו לצאת בשער מבושם (הלכות דעות ה,ט).
<b>טָחוֹ בַּכֹּתֶל</b>. מנגב<br>            את השמן על הקיר.
<h3> טו</h3>
<b>שֶׁאֵין בִּרְכַּת הַמָּזוֹן טְעוּנָה יַיִן</b>. שאין זו חובה אלא<br>            מהנהגות סעודה מכובדת (ראה הלכות חמץ ומצה ז,י, ח,י).
<b>צָרִיךְ שֶׁיָּדִיחַ</b>. שטיפה<br>            יסודית.
<b>וִימַלְּאֶנּוּ יַיִן חַי</b>. שאינו מהול במים.
<b>וְכֵיוָן<br>            שֶׁיַּגִּיעַ לְבִרְכַּת הָאָרֶץ נוֹתֵן לְתוֹכוֹ מְעַט מַיִם</b>. להראות שבח הארץ<br>            שיינותיה חזקים וצריכים מזיגה במים (רבנו יונה על הרי"ף ברכות לז,א).
<b>וְאֵין<br>            מְשִׂיחִין</b>. אסור לדבר.
<h2>פרק ח</h2>
<h3> א</h3>
<b>בּוֹרֵא נְפָשׁוֹת רַבּוֹת</b>. לנוסחה המלא של הברכה ולביאורה ראה לקמן<br>            ה"ח.
<b>מֵחֲמֵשֶׁת הַמִּינִים הַכְּתוּבִין בַּתּוֹרָה</b>. מיני הפירות<br>            שנשתבחה בהם ארץ ישראל (דברים ח,ח, מלבד חיטה ושעורה שהוזכרו שם, ודינן נזכר לעיל פרק ג;<br>            והשווה לקמן הי"ג).
<b>בְּרָכָה אַחַת מֵעֵין שָׁלֹשׁ</b>. לנוסחה המלא של הברכה<br>            ראה לקמן הי"ד.
<b>שֶׁאֵין גִּדּוּלֵיהֶן מִן הָאָרֶץ</b>. שאינם מן הצומח.
<b>שֶׁלֹּא<br>            לְרַוּוֹת צְמָאוֹ</b>. אלא כדי לסייע לו בבליעת דבר מה וכיוצא בזה, שאין בכך הנאת<br>            שתייה.
<h3> ב</h3>
<b>מְבָרֵךְ עֲלֵיהֶן בַּתְּחִלָּה שֶׁהַכֹּל</b>. שהשתנה וכבר אין צורת<br>            הפרי עליו.
<b>בּוֹרֵא פְּרִי הַגֶּפֶן וכו'</b>. שיש לו ברכה מיוחדת משום<br>            חשיבות המשקה (ראה עוד לעיל ד,ט).
<b>וְעַל הַשֶּׁמֶן... בּוֹרֵא פְּרִי הָעֵץ</b>. שמעיקרו נועד הזית להפקת<br>            השמן ממנו, כך שאין זה שינוי.
<b>חוֹשֵׁשׁ בִּגְרוֹנוֹ</b>. חש כאב בגרון, ושתיית שמן<br>            מועילה לרפואתו (ראה הלכות שבת כא,כד).
<b>עִם מֵי הַשְּׁלָקוֹת</b>. מים ששלקו בהם<br>            ירקות, המפיגים את טעם השמן.
<b>שֶׁהֲרֵי לֹא נֶהֱנָה בְּטַעַם הַשֶּׁמֶן</b>. שאינו<br>            טעים לשתייה בפני עצמו. ואם לא חשש בגרונו, אף אם שתאו עם מי שלקות, השמן טפל לאותם המים<br>            ואין מברך עליו.
<h3> ג</h3>
<b>שֶׁדַּרְכָּן לְהֵאָכֵל חַיִּים</b>. שבדרך כלל אוכלים אותם מבלי לבשלם.
<b>שְׁלָקָן</b>. בישול חלקי.
<b>מְבָרֵךְ עֲלֵיהֶן בַּתְּחִלָּה שֶׁהַכֹּל</b>. שמברכים את הברכה הראויה לפרי ולירק רק אם נאכל בדרך הרגילה.
<h3> ד</h3>
<b>מְבָרֵךְ עַל מֵי שֶׁלֶק שֶׁלָּהֶן</b>. המים שבהם נשלקו הירקות, אם<br>            שותה אותם.
<b>דְּבַשׁ תְּמָרִים</b>. הנסחט מן התמרים, ודינו כמשקה הנסחט מן הפירות<br>            (לעיל ה"ב).
<b>וַעָשָׂיָן כְּמוֹ עִסָּה</b>. הדביק את התמרים יחד.
<b>מְבָרֵךְ<br>            עֲלֵיהֶן בַּתְּחִלָּה בּוֹרֵא פְּרִי הָעֵץ וכו'</b>. שאין זה שינוי משמעותי.
<h3> ה</h3>
<b>הַקָּנִים הַמְּתוּקִים וכו'</b>. קני סוכר.
<b>בּוֹרֵא פְּרִי<br>            הָאֲדָמָה</b>. כדין דבר היוצא מן העץ שאינו פרי (כגון קפרס, לקמן ה"ו).
<b>בּוֹרֵא<br>            פְּרִי הָעֵץ</b>. שהסוכר נחשב לפרי של הקנה.
<b>שֶׁאֵין זֶה פְּרִי</b>. הסוכר<br>            שהופק מהקנה בבישול, אינו בגדר פרי.
<b>לֹא יִהְיֶה דְּבַשׁ אֵלּוּ<br>            הַקָּנִים וכו'</b>. שבוודאי מדובר בשינוי משמעותי, אף יותר מן הסחיטה.
<h3> ו</h3>
<b>הַקּוֹר וְהוּא רֹאשׁ הַדֶּקֶל שֶׁהוּא כְּמוֹ עֵץ לָבָן</b>. הראוי<br>            לאכילה כאשר הוא רך.
<b>מְבָרֵךְ עָלָיו בַּתְּחִלָּה שֶׁהַכֹּל</b>. משום שהדקל לא<br>            ניטע לצורך אכילת הקור.
<b>קַפְרֵס שֶׁל צָלָף</b>. ניצני הפרח של הצלף, הראויים<br>            לאכילה, אך אינם נחשבים לפרי (ראה גם הלכות תרומות ב,ד).
<b>מְבָרֵךְ עֲלֵיהֶם בּוֹרֵא<br>            פְּרִי הָעֵץ</b>. שהאביונות נחשבות כפירות העץ לכל דבר (ראה הלכות מעשר שני י,ג).
<h3> ז</h3>
<b>רְטֻבִּין</b>. לחים, שלא ייבשו אותם לתבלין.
<b>מְבָרֵךְ עֲלֵיהֶן<br>            תְּחִלָּה בּוֹרֵא פְּרִי הָאֲדָמָה</b>. משום שהם ראויים לאכילה (ראה הלכות שביתת עשור<br>            ב,ו).
<b>שֶׁהֵן תְּבָלִין וְאֵינָן אֹכֶל</b>. שנועדו לתת טעם בדברים אחרים, ואינם<br>            נחשבים לאוכל בפני עצמם (ראה הלכות מעשר שני ז,ט).
<b>אֳכָלִין שֶׁאֵינָן רְאוּיִין<br>            לַאֲכִילָה וכו'</b>. כגון שאוכל אותם לרפואה, שאין בהם הנאת טעם כלל (השווה לעיל<br>            ה"ב).
<h3> ח</h3>
<b>שֶׁעִפְּשָׁה</b>. עלה בה עובש.
<b>שֶׁהִקְרִים</b>. התחיל להחמיץ<br>            (בנוסח אחר: והקריס).
<b>שֶׁעָבְרָה צוּרָתוֹ</b>. עמד במשך זמן והחל להתקלקל.
<b>וְהַנּוֹבְלוֹת<br>            שֶׁהֵן פַּגִּין</b>. פירות שנשרו מן העץ לפני שהבשילו.
<b>וְהַגּוֹבַאי</b>. ארבה,<br>            הכשר לאכילה (הלכות מאכלות אסורות א,כא).
<b>בּוֹרֵא נְפָשׁוֹת רַבּוֹת עַל כָּל מַה<br>            שֶּׁבָּרָא וכו'</b>. הודאה לה' על כל מה שברא ושהוא מחייה את העולמות כולם.
<h3> ט</h3>
<b>שְׁמָרִים שֶׁנָּתַן עֲלֵיהֶן שְׁלֹשָׁה וְהוֹצִיא אַרְבָּעָה</b>. שמרים של יין ששפכו עליהם מים בכדי למצות את היין, והנוזלים שיצאו מן השמרים היו מרובים על<br>            המים שהוכנסו ביחס של ארבעה לשלושה.
<b>שֶׁזֶּה יַיִן מָזוּג הוּא</b>. שהיחס הרגיל<br>            למזיגת יין במים הוא מידה אחת של יין לשלוש מידות של מים, והמידה הנוספת שיצאה הרי היא יין<br>            שהתנקז מתוך השמרים.
<b>הוֹצִיא פָּחוֹת מֵאַרְבָּעָה</b>. במקרה זה לא יצא די יין<br>            בכדי שיהיה אפשר להגדיר את המשקה כיין מזוג.
<h3> י</h3>
<b>בּוֹרֵא פְּרִי הָאֲדָמָה יָצָא</b>. שאף האילן גדל מן האדמה.
<b>בּוֹרֵא<br>            פְּרִי הָעֵץ לֹא יָצָא</b>. שאין זה פרי העץ.
<b>אִם בֵּרֵךְ שֶׁהַכֹּל נִהְיָה<br>            בִּדְבָרוֹ יָצָא</b>. שהיא ברכה הכוללת את כל הדברים.
<h3> יא</h3>
<b>וְטָעָה וְאָמַר בּוֹרֵא פְּרִי הַגֶּפֶן</b>. שהברכה אינה מתאימה למה<br>            שרצה לשתות.
<b>אֵין מַחֲזִירִין אוֹתוֹ</b>. שמתחשבים בכוונה שהייתה לו בשעת תחילת<br>            הברכה בלבד.
<b>וְהוֹאִיל וְלֹא הָיָה בְּעִקַּר הַבְּרָכָה טָעוּת</b>. בחלק החשוב<br>            שבה, הוא הזכרת שם ומלכות.
<h3> יב</h3>
<b>כָּל הַבְּרָכוֹת הָאֵלּוּ</b>. ברכות הפירות ושאר המאכלים שנזכרו<br>            בפרק הזה.
<b>שֶׁהֵן מִדִּבְרֵי סוֹפְרִים</b>. מתקנת חכמים (ראה לעיל א,א).
<b>בּוֹלְעָן</b>. שאין שום אפשרות לברך כשעודם בפיו, ואל לו להשחיתם.
<b>וּמְבָרֵךְ<br>            בַּסּוֹף</b>. ברכה אחרונה (ואינו מברך ברכה ראשונה, ראה לעיל ד,ב).
<b>שֶׁאִם<br>            זְרָקָן יִמָּאֲסוּ</b>. ואם יפלטם מפיו לא יאכלם שוב.
<b>מְסַלְּקָן לְצַד אֶחָד</b>. לצד<br>            האחד של פיו.
<b>פּוֹלְטָן מִפִּיו עַד שֶׁיְּבָרֵךְ וּפִיו פָּנוּי</b>. משום כבוד<br>            הברכה, כאשר הדבר אפשרי.
<h3> יג</h3>
<b>מִינִים הַרְבֵּה</b>. סוגים רבים של מאכלים.
<b>שָׁווֹת</b>. זהות.
<b>וְאֵי זֶה מִין שֶׁיִּרְצֶה לְהַקְדִּים מַקְדִּים</b>. שיש להעדיף את החביב<br>            עליו ולברך עליו בראשונה (ומוסב גם על המקרה שברכותיהם שוות וגם במקרה שאין ברכותיהם שוות<br>            — כס"מ).
<b>אֵינוֹ רוֹצֶה בָּזֶה יָתֵר מִזֶּה</b>. אינו מעדיף אחד מן<br>            המינים על פני האחרים.
<b>אֶחָד מִשִּׁבְעַת הַמִּינִין</b>. שיש להם חשיבות מיוחדת,<br>            שנשתבחה בהם ארץ ישראל.
<b>וְכָל הַקּוֹדֵם בַּפָּסוּק קוֹדֵם לַבְּרָכָה</b>. שהחשיבתו התורה והקדימה אותו.
<b>וְהַתְּמָרִים קוֹדְמִין לָעֲנָבִים וכו'</b>. שהפירות<br>            מתארים את שבחה של הארץ, על כן הסמיכות למילה ארץ היא הקובעת.
<h3> יד</h3>
<b>הִיא שֶׁל מִינֵי הַדָּגָן</b>. זהה לברכה מעין שלוש שמברכים על<br>            מיני דגן (לנוסחה המלא ראה לעיל ג,יג).
<b>וְעַל הַפֵּרוֹת</b>. ואף הגפן בכלל<br>            הפירות.
<b>פֵּרוֹתֶיהָ</b>. שאלו פירות של ארץ ישראל.
<h3> טו</h3>
<b>שָׁתָה יַיִן וְאָכַל תְּמָרִים וְאָכַל תַּבְשִׁיל שֶׁל חֲמֵשֶׁת<br>            מִינֵי הַדָּגָן</b>. שלכל המאכלים הללו מברכים בסופם ברכה מעין שלוש.
<h3> טז</h3>
<b>עַל זֶה בִּפְנֵי עַצְמוֹ וְעַל זֶה בִּפְנֵי עַצְמוֹ</b>. מעין<br>            שלוש על היין ובורא נפשות על הבשר, שאין דרך לכלול אחד מהם בברכה השנייה.
<b>מִפְּנֵי<br>            שֶׁכֻּלָּן פֵּרוֹת הָעֵץ הֵן</b>. ולפיכך נכללים פירות העץ שאינם משבעת המינים בברכה<br>            מעין שלוש, אף שבפני עצמם מברכים עליהם בורא נפשות.
<h2>פרק ט</h2>
<h3> א</h3>
<b>כְּשֵׁם שֶׁאָסוּר לוֹ לָאָדָם לֵהָנוֹת בְּמַאֲכָל אוֹ בְּמַשְׁקֶה קֹדֶם<br>            בְּרָכָה</b>. שהוא כנהנה באיסור מחפצי הקדש (לעיל א,ב).
<b>עֵץ אוֹ מִן הָעֵץ</b>. שהוא<br>            עץ או דברים שיוצאים ממנו (להגדרת עץ ראה הלכות כלאיים ה,כ).
<b>הַמֹּר שֶׁהוּא מִן<br>            הַחַיָּה</b>. חומר בישום המופק מאייל המושק (ראה גם הלכות כלי המקדש א,ג).
<b>בּוֹרֵא<br>            מִינֵי בְּשָׂמִים</b>. שהיא ברכה כללית על הבושם, שאינה מתייחסת למקור גידולו (השווה<br>            ברכת שהכל, לעיל ח,א).
<b>וְעַל הַכֹּל אִם אָמַר בּוֹרֵא מִינֵי בְּשָׂמִים יָצָא</b>. שהיא ברכה הכוללת את כל מיני הבשמים (השווה לעיל ח,י).
<h3> ב</h3>
<b>הַמֻּגְמָר</b>. מיני בשמים הנשרפים על גחלים.
<b>עַד שֶׁתַּעֲלֶה<br>            תִּמְרָתוֹ</b>. שיצא ממנו עשן ויתחיל הריח לעלות, וקודם לכן אין הנאה מרובה בריחו.
<h3> ג</h3>
<b>שֶׁמֶן שֶׁל אֲפַרְסְמוֹן</b>. שמן הנוטף מענפי שיח האפרסמון ('צרי<br>            הגלעד', ואינו הפרי המכונה בשם זה בימינו), או מופק מהם על ידי הרתחה.
<b>בּוֹרֵא<br>            שֶׁמֶן עָרֵב</b>. שהיא הברכה המכוונת לשמן המדיף מטבעו ריח טוב.
<b>עַד שֶׁחָזַר<br>            רֵיחוֹ נוֹדֵף</b>. שריחו של השמן התחזק מחמת התהליך שעבר.
<b>בּוֹרֵא עֲצֵי<br>            בְּשָׂמִים</b>. משום שזהו ריח נעים שמופק מן העץ. ואינו מברך 'שמן ערב' הואיל<br>            ואין זה ריח טוב ומבושם.
<b>שֶׁמֶן שֶׁבִּשְּׂמוֹ כְּעֵין שֶׁמֶן הַמִּשְׁחָה</b>. שנתן<br>            ריח טוב בשמן על ידי בישולו עם תערובת של בשמים שונים (ראה הלכות כלי המקדש א,ב).
<b>בּוֹרֵא<br>            מִינֵי בְּשָׂמִים</b>. שיש בו בשמים ממינים שונים.
<b>הֵבִיאוּ לְפָנָיו שֶׁמֶן</b>. שמן זית שברכתו 'עצי בשמים'
<b>מְבָרֵךְ עַל הַהֲדַס וּפוֹטֵר אֶת הַשֶּׁמֶן</b>. מפני ששימושו העיקרי של ההדס הוא להריח בו, בניגוד לשמן שנועד בעיקרו לאכילה וסיכה.
<h3> ד</h3>
<b>אֵין בִּרְכַּת אֶחָד מֵהֶן פּוֹטֶרֶת אֶת חֲבֵרוֹ</b>. משום שאין אחת<br>            מהן כוללת את חברתה (השווה לעיל ח,י).
<b>אוֹחֵז יַיִן בִּימִינוֹ</b>. משום חשיבות<br>            הברכה על הכוס (ראה הלכות שבת כט,ז; וראה גם לעיל ז,יד).
<b>וְטָחוֹ בְּרֹאשׁ<br>            הַשַּׁמָּשׁ</b>. שצריך לנגב את השמן מן הידיים, ומורח אותו בראש השמש לבשם את שערו.
<b>וְאִם<br>            הָיָה הַשַּׁמָּשׁ תַּלְמִיד חֲכָמִים</b>. שמפני החשד אין ראוי לו לצאת בשער מבושם<br>            (הלכות דעות ה,ט).
<b>טָחוֹ בַּכֹּתֶל</b>. מנגב את השמן על הקיר.
<h3> ה</h3>
<b>דָּבָר שֶׁהוּא סָפֵק... בּוֹרֵא מִינֵי בְּשָׂמִים</b>. שהיא ברכה<br>            כללית (ראה לעיל ה"א).
<b>הָרוֹכֵל</b>. מוכר הבשמים.
<b>מִמִּינִין<br>            הַרְבֵּה</b>. סוגים שונים של בשמים, שברכותיהם שונות.
<b>אִם יָשַׁב שָׁם כָּל<br>            הַיּוֹם כֻּלּוֹ... נִכְנַס וְיָצָא וכו'</b>. שאם ישב שם כל היום אין שם אלא הנאה<br>            אחת בלבד, ואם יצא ונכנס נהנה מן הריח בכל פעם מחדש.
<h3> ו</h3>
<b>וְחִלְפֵי הַמַּיִם</b>. יש כמה זיהויים לצמח זה ונראה שהכוונה<br>            לרוזמרין.
<b>נַרְגֵּס</b>. נרקיס.
<b>וְשֶׁל שָׂדֶה</b>. הצומח בר, ואינו דומה<br>            למין התרבותי.
<b>וּמֵי הַוֶּרֶד</b>. מי בושם שנעשו מעלי הוורד.
<b>וְהַלְּבֹנָה</b>. שרף<br>            ריחני הנוטף מעץ הלבונה.
<b>וְהַמַּצְטִכֵּי</b>. חומר בעל ריח נעים, המשמש כגומי<br>            לעיסה, ומופק משרף אלת המסטיק (ראה הלכות שבת כא,כד).
<h3> ז</h3>
<b>רֵיחַ טוֹב שֶׁאָסוּר לְהָרִיחַ בּוֹ וכו'</b>. דוגמאות לכללים אלו<br>            יינתנו בהלכה הבאה.
<h3> ח</h3>
<b>בְּשָׂמִים שֶׁל עֲבוֹדָה זָרָה</b>. שאסורה בהנאה, היא וכל משמשיה<br>            ותקרובותיה (ראה הלכות עבודה זרה ז,ב).
<b>שֶׁעַל עֶרְוָה מִן הָעֲרָיוֹת</b>. הנשים שאסורות על האדם בביאה. ואסור להריח בשמים שעליה משום הרחקה מן העריות (הלכות<br>            איסורי ביאה כא,ב).
<b>וְשֶׁמֶן הֶעָשׂוּי לְהַעֲבִיר אֶת הַזֻּהֲמָה</b>. שמשתמשים<br>            בו לניקוי.
<b>מֻגְמָר שֶׁמְּגַמְּרִין בּוֹ אֶת הַכֵּלִים</b>. שורפים בשמים על<br>            גחלים כדי לתת בכלים ובבגדים ריח טוב.
<b>לְפִי שֶׁלֹּא נַעֲשָׂה לְהָרִיחַ בְּעַצְמוֹ<br>            שֶׁל מֻגְמָר</b>. אלא נעשה בכדי לבשם את הבגדים.
<b>שֶׁאֵין שָׁם עִקַּר בֹּשֶׂם</b>. שהחומר שממנו נבע הריח אינו נמצא בהם.
<h3> ט</h3>
<b>שֶׁסְּתָם מְסִבַּת גּוֹיִם לַעֲבוֹדָה זָרָה</b>. ולכן דינם כבשמים של<br>            עבודה זרה שאסור להריח בהם (לעיל ה"ח).
<b>חוּץ לַכְּרַךְ</b>. מחוץ לעיר.
<b>אִם<br>            רֹב הָעִיר גּוֹיִם אֵינוֹ מְבָרֵךְ</b>. שהרוב מכריע, ושמא של עבודה זרה הוא.
<h2>פרק י</h2>
<h3> א</h3>
<b>וּדְבָרִים שֶׁאֵין בָּהֶן פְּתִיחָה וְלֹא חֲתִימָה</b>. אמירות ללא<br>            הנוסח 'ברוך אתה ה'...' בתחילתן ובסופן.
<b>דֶּרֶךְ שֶׁבַח וְהוֹדָיָה<br>            לְהַקָּדוֹשׁ בָּרוּךְ הוּא</b>. ולא ברכה על הנאה או על מצווה (ראה לעיל א,ג-ד).
<b>כְּמוֹ<br>            בִּרְכוֹת הַתְּפִלָּה שֶׁכְּבָר כְּתַבְנוּם</b>. שנאמרות בכל יום, ונכתבו בהלכות תפילה ז,א-יג.
<b>בֵּין יֵשׁ לוֹ כַּיּוֹצֵא בָּהֶן בֵּין אֵין לוֹ</b>. אף אם כבר<br>            יש לו כלים כאלו, מברך על השמחה שיש בכלים החדשים.
<h3> ב</h3>
<b>מְבָרֵךְ<br>            שֶׁהֶחֱיָנוּ</b>. על השמחה שבמפגש.
<b>שְׁנֵים עָשָׂר חֹדֶשׁ... מְחַיֵּה הַמֵּתִים</b>. שעבר פרק זמן כה ארוך, שאפשר לשכוח בו, בדומה למת המשתכח מן הלב.
<b>פְּרִי<br>            הַמִּתְחַדֵּשׁ מִשָּׁנָה לְשָׁנָה</b>. הגדל במחזור שנתי, ואינו צומח כל השנה.
<b>לְאַחַר שְׁלֹשִׁים יוֹם</b>. שהוא פרק זמן ממושך.
<h3> ג</h3>
<b>הַטּוֹב וְהַמֵּטִיב</b>. שהוא טוב, ומטיב עם בני אדם.
<b>דַּיַּן<br>            הָאֱמֶת</b>. הודאה בכך שה' דן דין אמת, אף כאשר התוצאה רעה.
<b>בְּטוֹבַת<br>            נֶפֶשׁ</b>. ביישוב הדעת.
<h3> ד</h3>
<b>אַף עַל פִּי שֶׁהַדְּבָרִים מַרְאִים שֶׁטּוֹבָה זוֹ תִּגְרֹם לוֹ רָעָה</b>. שייתכן<br>            שמאותה הטובה תצמח רעה.
<b>שֶׁאֵין מְבָרְכִין עַל הֶעָתִיד לִהְיוֹת</b>. שמא לא<br>            יגיע אותו הדבר שאמור להתרחש.
<h3> ה</h3>
<b>אִם יֵשׁ לוֹ שָׂדֶה מְבָרֵךְ שֶׁהֶחֱיָנוּ</b>. על השמחה שיש לו בירידת<br>            הגשמים.
<b>שֶׁלּוֹ וְשֶׁל אֲחֵרִים מְבָרֵךְ הַטּוֹב וְהַמֵּטִיב</b>. שמטיב לו<br>            ולאחרים (וראה לקמן ה"ז).
<b>מוֹדִים אֲנַחְנוּ לָךְ וכו'</b>. ברכת הודאה כללית על התועלת שיש<br>            לעולם בירידת הגשמים.
<b>רֹב הַהוֹדָיוֹת אֵל הַתֻּשְׁבָּחוֹת</b>. שראויות לו תודות<br>            מרובות והוא מהולל בתשבחות.
<h3> ו</h3>
<b>אֲבַעְבּוּעוֹת</b>. בועות.
<b>עַל פְּנֵי הַמַּיִם</b>. על גבי<br>            השלוליות.
<b>וְיֵלְכוּ הָאֲבַעְבּוּעוֹת זֶה לִקְרַאת זֶה</b>. עד שיתמזגו מריבוי<br>            המים.
<h3> ז</h3>
<b>אָבִיו</b>. אביך.
<b>מֵת אָבִיו וִירַשְׁתּוֹ</b>. שיש בדבר<br>            בשורה רעה ובשורה טובה.
<b>אִם יֵשׁ עִמּוֹ אַחִים מְבָרֵךְ... הַטּוֹב וְהַמֵּטִיב</b>. שנוסח<br>            'המטיב' כולל את ההטבה לו ולאחרים.
<b>וְאִם אֵין עִמּוֹ אַחִים מְבָרֵךְ<br>            שֶׁהֶחֱיָנוּ</b>. שהיא הודאתו של היחיד על שהגיע לראות באותה הטובה (ראה גם לעיל<br>            ה"ה).
<b>קִצְבּוֹ שֶׁל דָּבָר</b>. הכלל בעניין זה.
<h3> ח</h3>
<b>אַרְבָּעָה צְרִיכִין לְהוֹדוֹת</b>. לברך ברכה מיוחדת על שנחלצו מצרה.
<b>וְחָבוּשׁ</b>. אסיר.
<b>וְיוֹרְדֵי הַיָּם כְּשֶׁיַּעֲלוּ</b>. כשיגיעו ליבשה.
<b>בִּקְהַל עָם</b>. הם עשרה מישראל, ככל דבר שבקדושה (ראה הלכות תפילה ח,ד-ו).
<b>וּבְמוֹשַׁב<br>            זְקֵנִים</b>. הם החכמים (ראה הלכות תלמוד תורה ו,א), שמיעוט לשון רבים — שניים.
<b>הַגּוֹמֵל לְחַיָּבִין טוֹבוֹת שֶׁגְּמָלַנִי טוֹב</b>. גומל טובות גם לרשעים<br>            ('לחייבין'), ושעשה לי את הטובה הזו.
<b>הוּא יִגְמָלְךָ סֶלָה</b>. ימשיך<br>            לעשות לך טובות לעולם.
<h3> ט</h3>
<b>יַם סוּף</b>. שנבקע לשניים מפני בני ישראל, לאחר יציאת מצרים (ראה שמות<br>            יד,כא-לא).
<b>וּמַעְבְּרוֹת הַיַּרְדֵּן</b>. שעמדו שם המים כאשר בני ישראל נכנסו<br>            לארץ כנען (יהושע ג,טו-יז).
<b>מָקוֹם שֶׁנַּעֲשָׂה בּוֹ נֵס לָרַבִּים</b>. שכל<br>            העובר שם צריך לברך עליו.
<b>גֹּב אֲרָיוֹת</b>. שהושלך אליו דניאל וניצל מהם (דניאל פרק ו).
<b>וְכִבְשַׁן הָאֵשׁ</b>. שהושלכו לשם חנניה מישאל ועזריה, ונעשה להם נס וניצלו ממוות (ראה<br>            דניאל פרק ג).
<b>שֶׁנָּתַן אֶרֶךְ אַפַּיִם לְעוֹבְרֵי רְצוֹנוֹ</b>. שאינו מתנקם בהם,<br>            למרות שעוברים על רצונו ועובדים עבודה זרה.
<b>וְתָשֵׁב לֵב עוֹבְדֵיהֶן לְעָבְדָךְ</b>. שיכירו<br>            כולם במלכות ה'.
<h3> י</h3>
<b>מַצִּיב גְּבוּל אַלְמָנָה</b>. שארץ ישראל הייתה כאלמנה מאז חורבן הבית<br>            הראשון (ראה איכה א,א), והיא חוזרת ונבנית.
<b>אֲשֶׁר יָצַר אֶתְכֶם בַּדִּין וכו'</b>. שכל מעשיו של ה' הם<br>            על פי דין אמת (ראה לעיל ה"ג).
<h3> יא</h3>
<b>הָרוֹאֶה שֵׁשׁ מֵאוֹת אֶלֶף בְּנֵי אָדָם</b>. שהוא ריבוי אוכלוסין.
<b>וּבְאֶרֶץ<br>            יִשְׂרָאֵל</b>. שחשיבות אוכלוסי ישראל היא דווקא בארץ ישראל.
<b>חֲכַם הָרָזִים</b>. שיודע מה שיש בסתרי לבבו של כל אחד ואחד מהם.
<b>שֶׁנָּתַן מֵחָכְמָתוֹ לְבָשָׂר וָדָם</b>. שהחכמה<br>            שיש בו היא מחכמתו של הקב"ה.
<b>לִירֵאָיו</b>. הם ישראל.
<b>שֶׁנָּתַן<br>            מִכְּבוֹדוֹ לְבָשָׂר וָדָם</b>. שהכבוד שיש לו הוא מכבודו של הקב"ה.
<h3> יב</h3>
<b>מְשַׁנֵּה הַבְּרִיּוֹת</b>. שיצר גם בריות משונות מן הרגיל.
<b>וּבַהֲקָנִין</b>. שיש בעורן בהרות לבנות.
<b>דַּיַּן הָאֱמֶת</b>. על המומים שנהיו בהם.
<b>פִּיל וְקוֹף<br>            וְקִיפוֹף</b>. שהם חיות מיוחדות, הדומות במידה מסוימת לאדם.
<h3> יג</h3>
<b>טוֹבוֹת וּמְתֻקָּנוֹת בְּיוֹתֵר</b>. יפות בצורה יוצאת מגדר<br>            הרגיל.
<b>שֶׁכָּכָה לוֹ בְּעוֹלָמוֹ</b>. שיש ברואים יפים כאלה בעולם.
<b>כְּדֵי<br>            לְהִתְנָאוֹת בָּהֶם בְּנֵי אָדָם</b>. לגרום הנאה לבני אדם.
<h3> יד</h3>
<b>וְעַל קוֹל הַהֲבָרָה שֶׁתִּשָּׁמַע בָּאָרֶץ כְּמוֹ רֵחַיִם<br>            גְּדוֹלִים</b>. הקול שנשמע ברעידת אדמה.
<b>שֶׁכֹּחוֹ מָלֵא עוֹלָם</b>. שכוחו של<br>            ה' ניכר בדברים הללו.
<b>עוֹשֵׂה בְּרֵאשִׁית</b>. שהם חלק מן הבריאה.
<h3> טו</h3>
<b>אִם רָאָה אֶחָד מֵהֶן אַחַר שְׁלֹשִׁים יוֹם</b>. שאינו רואה אותם<br>            תדיר, אלא לפרקים.
<h3> טז</h3>
<b>זוֹכֵר הַבְּרִית נֶאֱמָן בִּבְרִיתוֹ וְקַיָּם בְּמַאֲמָרוֹ</b>. שהקשת<br>            היא אות הברית בין ה' ובין הארץ, שלא תישחת הארץ כפי שהיה בזמן המבול (ראה בראשית<br>            ט,יג-יז).
<b>הָרוֹאֶה לְבָנָה בְּחִדּוּשָׁהּ</b>. ראה את הירח מחדש לאחר היעלמו<br>            בסוף החודש הקודם.
<b>תַּפְקִידָם</b>. מסלולם.
<b>קוֹנֵיהֶם</b>. הבורא.
<b>שֶׁתִּתְחַדֵּשׁ<br>            לִהְיוֹת עֲטֶרֶת תִּפְאֶרֶת לַעֲמוּסֵי בֶּטֶן</b>. התחדשות הלבנה היא סימן טוב ורמז<br>            תפארה לישראל, שנקראו עמוסי בטן (ישעיהו מו,ג).
<b>שֶׁהֵן עֲתִידִין לְהִתְחַדֵּשׁ<br>            כְּמוֹתָהּ</b>. שלמרות שהם לעתים יורדים, יגיעו לדרגה גבוהה ולהתחדשות.
<h3> יז</h3>
<b>מֵעוֹמֵד</b>. בעמידה.
<b>כְּאִלּוּ הִקְבִּיל פְּנֵי<br>            שְׁכִינָה</b>. שיש בחידוש הלבנה משום רמז להתחדשות ישראל וגאולתם, שיזכו בעתיד לקבל פני<br>            השכינה.
<b>בַּלַּיְלָה הָרִאשׁוֹן</b>. בלילה הראשון של החודש, מיד אחרי המולד של<br>            הירח החדש.
<b>עַד שֶׁתִּתְמַלֵּא פְּגָמָתוֹ</b>. עד שתאיר הלבנה כולה.
<h3> יח</h3>
<b>תְּקוּפַת נִיסָן</b>. שוויון היום והלילה האביבי.
<b>תְּחִלַּת<br>            הַמַּחֲזוֹר שֶׁל שְׁמוֹנֶה וְעֶשְׂרִים וכו'</b>. שזמן זה חל בתחילת ליל רביעי פעם<br>            בעשרים ושמונה שנה, שאז שב מצב הדברים להיות כמו בעת שנבראה החמה ביום הרביעי לבריאה (הלכות<br>            קידוש החודש ט,ד).
<b>כְּשֶׁתַּחֲזֹר הַלְּבָנָה לִתְחִלַּת מַזַּל טָלֶה בִּתְחִלַּת<br>            הַחֹדֶשׁ וכו'</b>. שמולד חודש ניסן יחול בזמן השוויון האביבי.
<b>וְכֵן<br>            כְּשֶׁיַּחְזְרוּ כָּל כּוֹכָב וְכוֹכָב מֵחֲמֵשֶׁת הַכּוֹכָבִים הַנִּשְׁאָרִים</b>. שבתאי, צדק, מאדים, נוגה וחמה ('כוכב'), שיחזרו לתחילת מסלולם בזמן זה.
<b>וְכֵן<br>            בְּכָל עֵת שֶׁיֵּרָאֶה מַזַּל טָלֶה עוֹלֶה מִקְצֵה הַמִּזְרָח</b>. שנראה מזל זה זורח<br>            באמצע צד מזרח.
<b>עַל כָּל אֶחָד מֵאֵלּוּ מְבָרֵךְ עוֹשֵׂה בְּרֵאשִׁית</b>. כי<br>            חוזר לנקודת הראשית.
<h3> יט</h3>
<b>בֵּית גֵּאִים יִסַּח יי</b>. שהיא תפילה לעקירתם וחורבנם.
<b>אֵל נְקָמוֹת יי אֵל נְקָמוֹת</b>. שניכר שה' נפרע מאויביו (ראה לעיל ה"ט).
<b>בּוֹשָׁה<br>            אִמְּכֶם וכו'</b>. שאין תקווה לגויים (לעיל הי"א).
<h3> כ</h3>
<b>שֶׁתַּכְנִיסֵנִי לְשָׁלוֹם וְתוֹצִיאֵנִי לְשָׁלוֹם</b>. שבמרחצאות<br>            צפויה הייתה סכנה, אם תתמוטט המחיצה שבין האש ובין מקום המתרחצים.
<b>וּמִכַּיּוֹצֵא<br>            בּוֹ לֶעָתִיד לָבֹא</b>. מאש של גיהנום.
<b>הָאוּר</b>. האש.
<h3> כא</h3>
<b>לְהַקִּיז דָּם</b>. הליך רפואי של הוצאת דם מן הגוף.
<h3> כב</h3>
<b>לָמֹד אֶת גָּרְנוֹ</b>. למדוד את כמות התבואה שבגורן.
<b>בַּכְּרִי</b>. ערמת תבואה.
<b>הֲרֵי זוֹ תְּפִלַּת שָׁוְא</b>. שכבר נעשה מעשה,<br>            ואין עוד דבר לבקש עליו.
<b>וְכָל הַצּוֹעֵק לְשֶׁעָבַר</b>. מבקש על דברים שכבר<br>            אירעו.
<h3> כג</h3>
<b>שֶׁלֹּא אֶכָּשֵׁל בִּדְבַר הֲלָכָה</b>. שלא אטעה ואפסוק הלכה שלא<br>            כדין.
<b>וְיִשְׂמְחוּ בִּי חֲבֵרַי</b>. שיהיו מרוצים ממני.
<h3> כד</h3>
<b>מִיּוֹשְׁבֵי קְרָנוֹת</b>. אנשים בטלים היושבים בפינות הרחוב<br>            ומשוחחים.
<h3> כה</h3>
<b>לִכְרַךְ</b>. עיר גדולה ומרכזית, שעלולה לבוא שם סכנה.
<h2>פרק יא</h2>
<h3> א</h3>
<b>פּוֹתֵחַ בָּהֶן בְּבָרוּךְ וְחוֹתֵם בָּהֶן בְּבָרוּךְ</b>. שפתיחת<br>            הברכה היא 'ברוך אתה ה'...' וכן סיומה בנוסח כזה.
<b>חוּץ מִבְּרָכָה<br>            אַחֲרוֹנָה שֶׁל קְרִיַּת שְׁמַע</b>. שפותחת 'אמת ויציב' או 'אמת<br>            אמונה' (הלכות קריאת שמע א,ו-ז).
<b>וּבְרָכָה הַסְּמוּכָה לַחֲבֶרְתָּהּ</b>. ואין צורך בפתיחה בשם ומלכות, משום שהיא נסמכת על מה שנאמר בברכה שקדמה לה (לעיל א,ה).
<b>וּבִרְכַּת<br>            הַפֵּרוֹת וְהַדּוֹמֶה לָהּ וּבִרְכַּת עֲשִׂיַּת הַמִּצְווֹת</b>. שהן ברכות קצרות.
<b>וְאֵלּוּ<br>            הַבְּרָכוֹת שֶׁאָמַרְנוּ וכו'</b>. ברכות ההודיה שנזכרו בפרק הקודם (וכן ברכות<br>            ההודיה של שחר, הלכות תפילה פרק ז), ואף הן אינן בכלל הפותחות והמסיימות בברוך.
<b>אֶלָּא<br>            מְעַט מִבִּרְכַּת הַמִּצְווֹת</b>. מלבד מעט מברכות אלה, שבהן כן מתקיים הכלל הזה.
<b>כְּגוֹן<br>            בִּרְכַּת סֵפֶר תּוֹרָה</b>. הפותחת וחותמת בברוך (הלכות תפילה יב,ה).
<b>רוֹאֶה<br>            קִבְרֵי יִשְׂרָאֵל</b>. שאף היא פותחת וחותמת בברוך (לעיל י,י).
<h3> ב</h3>
<b>אֶלָּא דּוֹמִין לִרְשׁוּת</b>. שהחיוב בהן תלוי בדבר אחר, ולפיכך אין<br>            הכרח שאדם יתחייב באותן המצוות.
<b>בְּאֹהֶל אוֹ בִּסְפִינָה</b>. שאינן דירות קבע,<br>            ופטורות מן המזוזה (הלכות מזוזה ו,ט).
<b>וְכָל מִצְוַת עֲשֵׂה שֶׁבֵּין אָדָם<br>            לְהַקָּדוֹשׁ בָּרוּךְ הוּא... מְבָרֵךְ עָלֶיהָ</b>. שהברכה מזכירה שאותו המעשה הוא<br>            מצוות ה', ונעשה על דעת כן.
<h3> ג</h3>
<b>מִדִּבְרֵי סוֹפְרִים</b>. תקנת חכמים.
<b>עֵרוּב וּנְטִילַת<br>            יָדַיִם</b>. שאין חייבים בהם אלא במקרים מסוימים.
<b>אֲשֶׁר קִדְּשָׁנוּ<br>            בְּמִצְווֹתָיו וְצִוָּנוּ לַעֲשׂוֹת</b>. שהוא נוסח זהה לברכה על מצוות שמן התורה.
<b>וְהֵיכָן<br>            צִוָּנוּ</b>. והלא אלו תקנות חכמים.
<b>עִנְיַן הַדְּבָרִים וְהֶסֵּעָן כָּךְ הוּא<br>            וכו'</b>. יש לפרש את המילה 'וציוונו' באופן זה: שציווה אותנו לציית<br>            לציווי חכמים, ולקיים את כל תקנותיהם (ראה גם לעיל ו,ב; וראה עוד הלכות ממרים א,א-ב).
<h3> ד</h3>
<b>נְטִילַת יָדַיִם בָּאַחֲרוֹנָה</b>. שאחר הסעודה, שנועדה לנקות את<br>            הידיים משאריות מלח המסוכן לעיניים (לעיל ו,ב-ג).
<b>מִפְּנֵי סַכָּנַת עֲלוּקָה</b>. שאינה<br>            נראית בלילה, וכדי להימנע משתייתה יש לסנן את המים.
<h3> ה</h3>
<b>שֶׁעֲדַיִן עֲשִׂיָּתָהּ קַיֶּמֶת</b>. שקיום המצווה מתמשך לאורך זמן,<br>            ואינו עשייה חד פעמית.
<b>מְבָרֵךְ אַחַר עֲשִׂיָּה</b>. שעדיין הוא מקיים את המצווה.
<b>הֲרֵי<br>            שֶׁנִּתְעַטֵּף בְּצִיצִית וכו'</b>. כאן מובאות דוגמאות למצוות שעשייתן קיימת אף<br>            אחרי הברכה — עטיפת ציצית, הנחת תפילין וישיבה בסוכה.
<h3> ו</h3>
<b>אֲבָל אִם שָׁחַט וכו'</b>. אלו דוגמאות למצוות שנעשות בעשייה חד<br>            פעמית — שחיטה, כיסוי הדם, הפרשת תרומות ומעשרות וטבילה (ראה גם הלכות אישות ג,כג).
<h3> ז</h3>
<b>אֶלָּא טְבִילַת הַגֵּר</b>. שבכדי שיהפוך הגוי להיות ישראל צריך לטבול<br>            במקווה (ראה הלכות איסורי ביאה יג,א-ז, יד,ה-ו).
<b>שֶׁעֲדַיִן לֹא נִתְקַדֵּשׁ וְלֹא<br>            נִצְטַוָּה</b>. שאין עליו כל מצווה בהיותו גוי.
<b>מִפְּנֵי שֶׁהָיָה דָּחוּי<br>            מֵעִקָּרוֹ</b>. שמלכתחילה לא היה ראוי לברך, לפיכך מברך אחר כך.
<h3> ח</h3>
<b>מִצְוָה שֶׁעֲשִׂיָּתָהּ הִיא גְּמַר חִיּוּבָהּ</b>. שבעצם הכנת חפץ<br>            המצווה יוצא ידי חובת המצווה.
<b>מִצְוָה שֶׁיֵּשׁ אַחַר עֲשִׂיָּתָהּ צִוּוּי אַחֵר</b>. ציווי שנוגע לשימוש בחפץ, בנוסף למצוות הכנתו.
<b>אִם עָשָׂה מַעֲקֶה</b>. שבנייתו<br>            היא סיום המצווה, ואין אחריה ציווי אחר.
<h3> ט</h3>
<b>כָּל מִצְוָה שֶׁהִיא מִזְּמַן לִזְמַן</b>. קבועה במחזור הזמן, ואינה<br>            חובה יומיומית. ומודה על שהגיע לזמן שבו מקיימים את המצווה הזו.
<b>כָּל מִצְוָה שֶׁהִיא<br>            קִנְיָן לוֹ</b>. שמתקיימת בדברים שהם רכושו של אדם, וכשמחדש חפץ כזה מברך עליו ככל חפץ<br>            חדש (לעיל י,א).
<b>מִצְוָה שֶׁאֵינָהּ תְּדִירָה וְאֵינָהּ מְצוּיָה בְּכָל עֵת</b>. שמתחייבים<br>            בה לעתים רחוקות.
<b>שֶׁהֲרֵי הִיא דּוֹמָה לְמִצְוָה שֶׁהִיא מִזְּמַן לִזְמַן</b>. שאינה חובה נפוצה ויומיומית, ויש להודות על ההזדמנות לקיים אף את המצווה הזו.
<b>מְבָרֵךְ עָלֶיהָ בִּשְׁעַת עֲשִׂיָּה שֶׁהֶחֱיָנוּ</b>. שהיא תחילת זמן<br>            המצווה (השווה לעיל י,ב).
<b>מְבָרֵךְ עֲלֵיהֶן שֶׁהֶחֱיָנוּ בְּשָׁעָה שֶׁיֵּצֵא יְדֵי<br>            חוֹבָתוֹ בָּהֶן</b>. שהיא עיקר זמנה של המצווה (וראה הלכות סוכה ו,יב).
<h3> י</h3>
<b>הָעוֹשֶׂה אוֹתָהּ לַאֲחֵרִים</b>. בדברים שיכול להוציאם ידי חובה.
<b>אֲבָל<br>            אֵינוֹ מְבָרֵךְ שֶׁהֶחֱיָנוּ אֶלָּא עַל מִצְוָה שֶׁעָשָׂה לְעַצְמוֹ</b>. שאין שמחה<br>            מרובה לאדם על שהגיע לקיים מצווה, אלא אם כן היא לעצמו.
<b>אֵינוֹ מְבָרֵךְ... עַל<br>            הַמִּצְווֹת</b>. ברכה כוללת על המצוות, ואין עושים כך משום שלכל מצווה חשיבות בפני<br>            עצמה, וראויה לברכה בפני עצמה.
<h3> יא</h3>
<b>אִם עָשָׂה אוֹתָהּ לְעַצְמוֹ מְבָרֵךְ לַעֲשׂוֹת</b>. שהוא עצמו<br>            מצווה לעשותה.
<b>לַאֲחֵרִים מְבָרֵךְ עַל הָעֲשִׂיָּה</b>. שאינו יכול לברך<br>            'לעשות', משום שהמצווה לא חלה עליו במישרין.
<h3> יב</h3>
<b>לָבַשׁ תְּפִלִּין וכו'</b>. אלו דוגמאות של מצוות שאדם עושה<br>            לעצמו, ומברך 'לעשות'.
<h3> יג</h3>
<b>אִם קָבַע מְזוּזָה לַאֲחֵרִים וכו'</b>. אלו דוגמאות של<br>            מצוות שאפשר שיעשה אותם אדם לצורך אחרים.
<h3> יד</h3>
<b>אִם הָיְתָה מִצְוָה שֶׁאֵינָהּ חוֹבָה</b>. שהחיוב בה תלוי בדבר<br>            אחר, ואין הכרח שאדם יתחייב באותן המצוות (כדלעיל ה"ב).
<b>מְבָרֵךְ עַל<br>            הָעֲשִׂיָּה</b>. משום שאין מצוות עשה המחייבת את אותו אדם לעשות את המצווה, שהרי יש<br>            אפשרות שלא יתחייב בה.
<b>הָיְתָה חוֹבָה</b>. שיש חיוב לעשותה בלא תנאי.
<b>מְבָרֵךְ לַעֲשׂוֹת</b>. שהוא מצווה לעשות, והאחרים נכללים בברכתו.
<h3> טו</h3>
<b>מְבָרֵךְ עַל נְטִילַת לוּלָב</b>. על אף שהיא מצווה שאדם עושה לעצמו.
<b>שֶׁכֵּיוָן<br>            שֶׁהִגְבִּיהוֹ יָצָא יְדֵי חוֹבָתוֹ</b>. ואינו מברך 'ליטול לולב', משום<br>            שמשמעות הנוסח 'ליטול' היא שעדיין לא נטל. אלא מברך 'על נטילת', שהוא<br>            ניסוח הכולל מעשה שכבר נעשה.
<b>נְטִילַת יָדַיִם וּשְׁחִיטָה הוֹאִיל וּכְדִבְרֵי<br>            הָרְשׁוּת הֵן וכו'</b>. שאם אינו רוצה לאכול לחם אינו מצווה ליטול ידיו, ואם אינו<br>            רוצה בשר אינו מצווה לשחוט (לעיל ה"ג), כך שאינו מצווה לעשות.
<b>שֶׁמֵּעֵת שֶׁגָּמַר בְּלִבּוֹ לְבַטֵּל נַעֲשֵׂית מִצְוַת הַבִּעוּר</b>. מן<br>            הרגע שבו החליט שרוצה לבטל את החמץ, הרי הוא בטל וכמבוער, ולכן אינו יכול לברך<br>            'לבער'.
<b>כְּמוֹ שֶׁיִּתְבָּאֵר בִּמְקוֹמוֹ</b>. הלכות חמץ ומצה ב,ב.<br>            ושם מבואר שההשבתה האמורה בתורה היא ביטול החמץ והחשבתו כעפר וכדבר שאין בו צורך.
<h3> טז</h3>
<b>כָּל דָּבָר שֶׁהוּא מִנְהָג... אֵין מְבָרְכִין עָלָיו</b>. שאינו<br>            מצווה.
<b>שֶׁמִּנְהַג נְבִיאִים הוּא</b>. מנהג עתיק שמיוחס לנביאים, אך לא תקנה של<br>            מצווה.
<b>כְּגוֹן נְטִילַת עֲרָבָה בַּשְּׁבִיעִי שֶׁל חַג</b>. שבחג הסוכות בבית<br>            המקדש היו בכל יום מביאים ערבות וזוקפים אותן סביב המזבח (הלכות לולב ז,כ-כב).
<b>מִנְהַג<br>            חֲכָמִים</b>. שהנהיגו כך, אך לא כתקנת מצווה.
<b>קְרִיאַת הַלֵּל בְּרָאשֵׁי<br>            חֳדָשִׁים וּבְחֻלּוֹ שֶׁל פֶּסַח</b>. שקוראים אותו בדילוג וקיצור, שבאותם הימים אינו<br>            נקרא משום מצווה אלא משום מנהג (הלכות חנוכה ג,ז-ח).
<b>וְכֵן כָּל דָּבָר<br>            שֶׁיִּסְתַּפֵּק לְךָ... עוֹשִׂין אוֹתוֹ בְּלֹא בְּרָכָה</b>. משום שהברכות הן מדברי<br>            חכמים (לעיל א,א-ב), שספקם להקל (לעיל ד,ב; ח,יב).
<b>יִזָּהֵר אָדָם מִבְּרָכָה<br>            שֶׁאֵינָהּ צְרִיכָה</b>. שהיא כנשיאת שם שמים לשווא (לעיל א,טו).
<b>וְיַרְבֶּה<br>            בִּבְרָכוֹת הַצְּרִיכוֹת</b>. שהן ביטוי של אמונה, שבח והלל לבורא (לעיל א,ג-ד).
