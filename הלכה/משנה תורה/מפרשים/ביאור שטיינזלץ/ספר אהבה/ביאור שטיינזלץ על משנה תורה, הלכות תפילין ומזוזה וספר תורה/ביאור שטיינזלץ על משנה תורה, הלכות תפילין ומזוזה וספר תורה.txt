<h1>ביאור שטיינזלץ על משנה תורה, הלכות תפילין ומזוזה וספר תורה</h1>
<h2>פרק א</h2>
<h3> א</h3>
<b>בִּפְנֵי עַצְמָן</b>. בנפרד מספר התורה.
<b>וּמְחַפִּין אוֹתָן<br>            בְּעוֹר</b>. מכסים את הפרשיות בקופסאות העשויות עור, הנקראות בתים (לאופן עשייתם ראה<br>            לקמן ג,ב-ד).
<b>קוֹצוֹ שֶׁל אוֹת</b>. חלק קטן של האות, כגון קצה העליון.
<b>מְעַכֵּב אֶת כֻּלָּן</b>. שאם חסר, כל ארבע הפרשיות פסולות.
<h3> ג</h3>
<b>וּשְׁמוֹנָה בְּחִפּוּיָן וּקְשִׁירַת רְצוּעוֹתֵיהֶן</b>. ומבוארים<br>            לקמן ג,א.
<b>שֶׁכּוֹתְבִין אוֹתָן בִּדְיוֹ</b>. לקמן הל' ד-ה.
<b>וְשֶׁיִּהְיוּ<br>            נִכְתָּבוֹת עַל הַקְּלָף</b>. לקמן הל' ו-יא.
<h3> ד</h3>
<b>מַעֲשֵׂה הַדְּיוֹ</b>. אופן עשייתו.
<b>מְקַבְּצִין הֶעָשָׁן שֶׁל<br>            שְׁמָנִים</b>. אוספים את הפיח הנוצר משרפת השמנים (ראה שו"ת הרמב"ם קלו).
<b>וְגוֹבְלִין</b>. לשים לעיסה.
<b>וְלוֹתְתִין</b>. שורים במים.
<b>וְדָכִין</b>. מועכים
<b>רְקִיקִין</b>. פיסות דקות.
<b>שׁוֹרֵהוּ בְּמֵי עַפְצָא</b>. ממיס<br>            את פיסות הדיו במים ששרו בהם עפצים (גידולים של עץ האלון או האֵלה).
<b>שֶׁאִם<br>            תִּמְחָקֶנּוּ יִמָּחֵק</b>. דיו המיוצר באופן זה יכול להימחק (להימחות בעזרת מים) בלי<br>            להשאיר סימן.
<b>שְׁלָשְׁתָּן</b>. ספר תורה, תפילין ומזוזה.
<b>וְקַלְקַנְתּוֹס</b>. תחמוצת<br>            הנחושת, המעמידה את הדיו כך שלא יימחק בקלות.
<h3> ה</h3>
<b>אִם כֵּן</b>. שניתן בדיעבד להשתמש גם בקלקנתוס ומי עפצים.
<b>צִבְעוֹנִים</b>. חומרים הצובעים.
<h3> ו</h3>
<b>שְׁלֹשָׁה עוֹרוֹת</b>. מעור הבהמה ניתן להפיק שלושה סוגים של משטחים<br>            המשמשים לכתיבה, כפי שמבאר.
<b>וּמַעֲבִירִין שֵׂעָר</b>. מסירים את שער הבהמה.
<b>שֶׁמְּקַבְּצִין אֶת הָעוֹר</b>. מכווצים ומקשיחים אותו.
<h3> ז</h3>
<b>וְחִלְּקוּ אוֹתוֹ בְּעָבְיוֹ לִשְׁנַיִם</b>. קילפו אותו לשתי שכבות.
<b>שֶׁהָעַבְּדָנִין</b>. עושי העורות.
<b>שֶׁמִּמּוּל הַשֵּׂעָר</b>. חלק העור הסמוך<br>            לשער.
<b>שֶׁמִּמּוּל הַבָּשָׂר</b>. הצד הפנימי של העור.
<h3> ח</h3>
<b>בִּמְקוֹם הַשֵּׂעָר</b>. על הצד החיצוני, מקום שהיה השער.
<b>בִּמְקוֹם הַבָּשָׂר</b>. על הצד הפונה כלפי בשר הבהמה.
<h3> ט</h3>
<b>לְמִצְוָה</b>. לכתחילה.
<h3> י</h3>
<b>הַזֻּהֲמָה</b>. הלכלוך והסרחון.
<b>שֶׁאֵין זֻהֲמָתוֹ פּוֹסֶקֶת<br>            בַּעֲבָדָה</b>. שאין בתהליך העיבוד בכדי להעביר את הלכלוך ממנו.
<h3> יא</h3>
<b>לִשְׁמָן</b>. בכוונה לשם מצווה.
<b>עַל דַּעַת עַצְמוֹ</b>. יש<br>            לו כוונה עצמאית ואינה תלויה במה שאמרו לו.
<b>כָּל דָּבָר שֶׁצָּרִיךְ מַעֲשֶׂה<br>            לִשְׁמוֹ</b>. כגון טוויית חוטי הציצית (הלכות ציצית א,יא) וכתיבת הגט (הלכות גירושין<br>            ג,טו-טז).
<b>וּמְזוּזָה אֵינָהּ צְרִיכָה עֲבָדָה לִשְׁמָהּ</b>. שלא נאמר בה דין זה<br>            (לטעם הדבר ראה שו"ת הרמב"ם שלד).
<h3> יב</h3>
<b>בְּשִׂרְטוּט</b>. לפני הכתיבה שורטים בסכין את השורות על הקלף, כדי<br>            שהכתיבה תהיה ישרה.
<b>לְפִי שֶׁהֵן מְחֻפִּין</b>. מכוסים בבית התפילין.
<b>שֶׁלֹּא מִן הַכְּתָב</b>. מן הזיכרון.
<b>שֶׁהַכֹּל גּוֹרְסִין</b>. פרשיות<br>            אלו ידועות על פה.
<h3> יג</h3>
<b>מִין</b>. כופר במציאות הבורא וייחודו (כמפורט בהלכות תשובה ג,ז).
<b>יִשָּׂרְפוּ</b>. שאין בהם קדושה מפני שהמין אינו מאמין בקדושת השם, וכותב את שמות<br>            ה' כשאר דברים ולכן לא נתקדש השם. ומצווה להשמידם כדי שלא להשאיר זכר למינים ולמעשיהם<br>            (הלכות יסודי התורה ו,ח).
<b>מְשֻׁמָּד</b>. שהמיר דתו (ראה הלכות תשובה ג,ט).
<b>מוֹסֵר</b>. מלשין על חברו לגויים (ראה שם ג,יב).
<b>כָּל שֶׁמֻּזְהָר עַל<br>            הַקְּשִׁירָה וּמַאֲמִין בָּהּ הוּא שֶׁכּוֹתֵב</b>. ונשים, עבדים, קטנים וגויים אינם<br>            מוזהרים על קשירת תפילין, ומשומד ומוסר אינם מאמינים בה.
<b>נִמְצְאוּ בְּיַד מִין...<br>            יִגָּנְזוּ</b>. שספק הוא אם כתבן המין או אחר.
<b>נִמְצְאוּ בְּיַד גּוֹי<br>            כְּשֵׁרִים</b>. שסתם גוי אינו כותב תפילין, ומן הסתם כתבן ישראל.
<b>בְּיָתֵר עַל<br>            דְּמֵיהֶן</b>. במחיר גבוה משווים (בדומה לפדיון שבויים, ראה הלכות מתנות עניים ח,יב).
<h3> טו</h3>
<b>אַזְכָּרָה</b>. שם מן השמות הקדושים (לפירוטם ראה הלכות יסודי<br>            התורה ו,ב).
<b>לֹא יְשִׁיבֶנּוּ</b>. שלא יסיח דעתו מן הכוונה (השווה הלכות קריאת<br>            שמע ב,טז).
<b>שְׁנַיִם שְׁלֹשָׁה שֵׁמוֹת</b>. כתב כמה שמות השם בזה אחר זה.
<h3> טז</h3>
<b>הַטּוֹבֵל אֶת הַקֻּלְמוֹס</b>. כלי הכתיבה, וטובלו בדיו.
<b>לֹא<br>            יַתְחִיל מֵאוֹתוֹ הַשֵּׁם</b>. שבתחילת השימוש בדיו הוא עלול לנטוף מן הקולמוס ולקלקל<br>            את הכתב.
<b>תּוֹלֶה אוֹתוֹ בֵּין הַשִּׁיטוֹת</b>. כותב אותו בין<br>            השורות של הכתב.
<b>מְקוֹם הַגֶּרֶד</b>. מקום שהייתה תיבה וגירדו אותה.
<b>מְקוֹם<br>            הַמְּחָק</b>. מקום שבו נמחה הדיו במים.
<h3> יז</h3>
<b>לַהֲפֹךְ אֶת הַיְרִיעָה עַל פָּנֶיהָ</b>. להניח את הצד הכתוב כלפי<br>            מטה, שזהו דרך ביזיון.
<b>כּוֹפְלָהּ</b>. מקפלה כך שיתכסה הכתב.
<h3> יח</h3>
<b>נֶאֱמָן לְהַפְסִיד כָּל שְׂכָרוֹ</b>. ואין הקונה מחויב לשלם לו<br>            תמורת עבודתו על סמך דבריו.
<b>לְהַפְסִיד עַל הַלּוֹקֵחַ</b>. לגרום הפסד לקונה כדי<br>            לקנטרו.
<b>וְדִמָּה וכו'</b>. סבר בדמיונו בטעות, שיקבל את כל שכרו מלבד השכר<br>            עבור כתיבת השמות.
<b>אֵין לְכֻלּוֹ שָׂכָר</b>. במצב כזה שהעור אינו כשר, ברור שלא<br>            יקבל שכר כלל, ואם אומר כן מניחים שדובר אמת.
<h3> יט</h3>
<b>בִּכְתָב אַשּׁוּרִי</b>. כתב העברית של ימינו.
<b>בַּסְּפָרִים</b>. בספרי תורה.
<b>אַף בִּיוָנִי</b>. גם בכתב ובלשון יוונית.
<b>וּכְבָר<br>            נִשְׁתַּקַּע יְוָנִי מִן הָעוֹלָם</b>. לשון יוונית שעליה דברו חז"ל כבר אינה<br>            קיימת.
<b>שֶׁאֵין הָעוֹר מַקִּיף לָהּ מֵאַרְבַּע רוּחוֹתֶיהָ</b>. שאין מכל צדדיה<br>            גליון חלק.
<b>לֹא חָכָם</b>. שמנחש הכתוב מדעתו.
<b>וְלֹא סָכָל</b>. שבגלל שינוי<br>            מועט כבר אינו מבין.
<b>דַּא"ל</b>. האות דל"ת.
<b>שֶׁיָּרוּץ<br>            הַקּוֹרֵא בָּהֶן</b>. שיוכל לקרוא במרוצה ובקלות.
<h3> כ</h3>
<b>שֶׁהַדְּיוֹ עוֹבֶרֶת עָלָיו</b>. הדיו מכסה את הנקב.
<b>עוֹר<br>            הָעוֹף</b>. הגם שיש בו נקבים, הם קטנים ומתכסים בדיו.
<b>נִקַּב בַּיָּרֵךְ שֶׁל<br>            אוֹת עַד שֶׁנִּפְסְקָה</b>. הנקב חתך את ירך האות, וקיצר אותה.
<b>מְלֹא אוֹת<br>            קְטַנָּה</b>. ניתן לקרוא את האות שנשתיירה כאות שלמה וקטנה.
<h2>פרק ב</h2>
<h3> א</h3>
<b>בְּאַרְבָּעָה בָּתִּים שֶׁהֵן מְחֻבָּרִין בְּעוֹר אֶחָד</b>. בארבעה תאים שעשויים מחתיכה אחת של עור (לאופן העשייה ראה לקמן ג,ב-ג).
<b>בְּאַרְבָּעָה<br>            דַּפִּין</b>. ארבע עמודות על אותו הקלף.
<h3> ב</h3>
<b>הַסְּתוּמָה</b>. פרשה המתחילה באמצע השורה.
<b>הַפְּתוּחָה</b>. פרשה<br>            המתחילה בשורה חדשה (לפירוט דיני הפרשות הללו ראה לקמן ח,א-ב).
<h3> ג</h3>
<b>בְּמָלֵא וְחָסֵר</b>. אין לשנות את הכתיב המלא או החסר של התיבות.
<b>הַבָּדוּק</b>. שאין בו טעויות.
<b>וְאֵין לוֹ תַּקָּנָה</b>. שבתפילין אי אפשר להוסיף אותיות אחרי הכתיבה<br>            (לעיל א,טז; לדין ספר תורה ראה לקמן ז,יג).
<h3> ח</h3>
<b>כְּמוֹ זַיְ"נִין זְקוּפוֹת עַל הָאוֹת</b>. התגים נראים כצורת אות<br>            זי"ן דקיקה שזקופה על ראש האות (לקמן ז,ח).
<h3> ט</h3>
<b>מִי"ם סְתוּמָה</b>. מ"ם סופית, הסגורה מכל הצדדים.
<h3> י</h3>
<b>מֻמְחֶה</b>. בקי בעשיית התפילין.
<b>קְצִיצוֹת</b>. בתי תפילין<br>            שבתוכם הפרשיות.
<b>הֻחְזַק זֶה הָאִישׁ</b>. איש זה הוחזק כמוכר תפילין כשרות.
<b>צְבָתִים צְבָתִים</b>. חבילות שונות של זוגות תפילין (ראה פה"מ עירובין י,א).
<h3> יא</h3>
<b>אֵינוֹ צָרִיךְ לְבָדְקָן פַּעַם אַחֵר</b>. לבדיקת מזוזה ראה לקמן<br>            ה,ט.
<b>אֵלּוּ מִשֶּׁל אֲבִי אִמָּא</b>. תפילין אלו היו שייכות לאבי אמא.
<h2>פרק ג</h2>
<h3> א</h3>
<b>שֶׁיִּהְיוּ מְרֻבָּעוֹת</b>. בעלי ארבע צלעות.
<b>תְּפִירָתָן<br>            בְּרִבּוּעַ</b>. התפירה הסוגרת את בתי התפילין תהיה ישרה ושווה בכל צד.
<b>וַאֲלַכְסוֹנָן<br>            בְּרִבּוּעַ</b>. הריבוע צריך להיות מדויק, כך שאלכסוניו יהיו שווים באורכם.
<b>בְּמַטְלִית</b>. פיסת בד.
<b>מַעְבֶּרֶת מֵעוֹר הַחִפּוּי</b>. מקום מעבר לרצועה<br>            העשוי מן העור המחפה את הפרשיות.
<b>תּוֹבָר</b>. קצה מקופל.
<h3> ב</h3>
<b>אָרְכּוֹ כְּרָחְבּוֹ כְּגָבְהוֹ</b>. קוביה השווה בכל פאותיה.
<b>וּמַכְנִיסִין אֶת הָעוֹר בֵּין כָּל חָרִיץ וְחָרִיץ</b>. ובאופן זה<br>            נוצרים ארבעה תאים (בתים) נפרדים בעור. ומשתמשים בפיסת עור ארוכה, כך שיישאר עור פנוי גם<br>            לסגירת התפילין, כמבואר בהלכה הבאה.
<b>וּמְכַמְּשִׁין אוֹתוֹ וכו'</b>. מקמטים<br>            את העור בצדדים לצורת האות שי"ן.
<b>וּדְמוּת שִׁי"ן שֶׁיֵּשׁ לָהּ אַרְבָּעָה<br>            רָאשִׁים</b>. כך היא מסורת קדומה (שימושא רבה), והסברים שונים נאמרו בדבר.
<h3> ג</h3>
<b>הָאִמּוּם</b>. דפוס, תבנית.
<b>וְנִמְצָא הָעוֹר שֶׁיֵּשׁ בּוֹ<br>            אַרְבָּעָה בָּתִּים פְּנוּיִין</b>. החריצים שבעץ יוצרים בתוך העור ארבעה חללים.
<b>וּמַחֲזִירִין<br>            מִקְצָת הָעוֹר מִלְּמַטָּה</b>. מקפלים את העור שנותר על גבי החללים.
<b>וּמַנִּיחִין<br>            מִן הָעוֹר שֶׁלְּמַטָּה מָקוֹם שֶׁתִּכָּנֵס בּוֹ הָרְצוּעָה</b>. מעור זה משאירים כעין<br>            לולאה שדרכה עוברת רצועת התפילין.
<h3> ה</h3>
<b>סִדּוּר הַפָּרָשִׁיּוֹת</b>. סדר הנחת ארבע הפרשיות בתפילין.
<b>פָּרָשָׁה<br>            אַחֲרוֹנָה</b>. לפי סדרה בתורה.
<b>הַקּוֹרֵא שֶׁפָּנָיו כְּנֶגֶד פְּנֵי הַמַּנִּיחַ</b>. האדם העומד מול<br>            מניח התפילין, וקורא בפרשיות שבתפילין.
<b>קוֹרֵא עַל הַסֵּדֶר</b>. לפי סדר כתיבתן<br>            בתורה.
<b>כְּגוֹן זֶה</b>. הציור כאן מראה את סדר הפרשיות מצד המניח. מקום הרצועה<br>            המסומן בציור הוא המעבורת, וציונו נועד כדי להראות שהתפילין מוצגות במבט מאחור.
<h3> ו</h3>
<b>דַּפִּין</b>. עמודות.
<b>כְּסֵפֶר תּוֹרָה</b>. בדומה לספר תורה<br>            שכתוב עמודות עמודות.
<b>עַל סִדּוּרָן בַּתּוֹרָה</b>. לפי הסדר שבו הן כתובות<br>            בתורה.
<h3> ז</h3>
<b>כְּשֶׁהוּא גּוֹלֵל הַפָּרָשִׁיּוֹת</b>. כדי להכניסן לבתים.
<b>שִׁיטָה</b>. שורה.
<h3> ח</h3>
<b>וַאֲפִלּוּ מִנְּבֵלוֹת וּטְרֵפוֹת שֶׁלָּהֶן</b>. ואין צורך שיישחטו<br>            כהלכה.
<h3> ט</h3>
<b>וִירִיעוֹת סֵפֶר תּוֹרָה</b>. כמבואר לקמן ט,יג.
<h3> י</h3>
<b>שָׁלֹשׁ תְּפִירוֹת</b>. שלושה תפרים.
<b>יִהְיֶה הַחוּט שֶׁלָּהֶן<br>            סוֹבֵב מִשְּׁתֵּי הָרוּחוֹת</b>. התפר יהיה כפול כך שהגיד יקיף את בסיס הבית מלמעלה<br>            ומלמטה.
<h3> יא</h3>
<b>הַחֶרֶץ שֶׁל תְּפִלִּין שֶׁל רֹאשׁ</b>. החריץ המפריד בין תא לתא.
<b>עַד<br>            מְקוֹם הַתֶּפֶר</b>. המקום שבו תופרים את התפילין, כלומר בסיס הבית.
<b>שֶׁיִּהְיוּ<br>            אַרְבָּעָה רָאשִׁים נִרְאִין לַכֹּל</b>. שיהיה ניכר שיש ארבעה תאים נפרדים.
<b>עַל גַּבֵּי הָעוֹר</b>. בתחתית החריץ.
<b>מְשִׁיחָה</b>. חוט<br>            דק.
<b>וּמִנְהָג פָּשׁוּט</b>. נפוץ.
<b>לְהַעֲבִיר גִּיד מִגִּידֵי הַתְּפִירָה<br>            וכו'</b>. משתמשים בגיד שבו תפרו את הבית ומעבירים אותו בין שלושת החריצים.
<h3> יב</h3>
<b>כְּאֹרֶךְ הַשְּׂעוֹרָה</b>. אורך גרעין שעורה (כחצי רוחב אגודל, לקמן<br>            ט,ט).
<b>מִכָּאן וּמִכָּאן</b>. משני צדי הצוואר.
<h3> יג</h3>
<b>בַּתּוֹבָר שֶׁלָּהּ</b>. קפל העור שבקצה הבית.
<b>וּמַקִּיף<br>            כְּמִדַּת רֹאשׁוֹ</b>. מודד מן הרצועה כדי שתקיף את ראשו, ואחר כך קושר.
<b>כְּמִין<br>            דַּא"ל</b>. כצורת האות דל"ת.
<b>עוֹלָה וְיוֹרֶדֶת בְּתוֹךְ הַקֶּשֶׁר</b>. הרצועה<br>            רפויה בתוך הקשר כדי שיוכל להתאימה לידו ולהדקה.
<h3> יד</h3>
<b>וּמִבִּפְנִים הֵם</b>. מופנות כלפי גופו ואינן נראות.
<b>וּגְנַאי<br>            הוּא לוֹ</b>. שנראה כדם, ואולי הוא דם טמא.
<b>כְּעֵין הַקְּצִיצָה</b>. באותו<br>            הצבע שצבועה הקציצה (בית התפילין). [הערה: המילה נוי נכתבת ומנוקדת על ידי הרמב"ם<br>            בפה"מ: נוֹאִי.]
<h3> טו</h3>
<b>מַצָּה</b>. עור שאינו מעובד כלל.
<h3> טז</h3>
<b>שֶׁעֲשִׂיָּתָן כִּכְתִיבָתָן וכו'</b>. עשיית התפילין נחשבת<br>            ככתיבה, מפני שהיא כוללת את עשיית האות שי"ן, ולכן כשרה רק בישראל כדין<br>            הכתיבה (לעיל א,יג).
<b>כְּמוֹ שֶׁאָמַרְנוּ</b>. לעיל ה"ב.
<b>לְכָל<br>            הַפָּסוּל לְכָתְבָן</b>. הפסולים מבוארים לעיל א,יג.
<h3> יז</h3>
<b>לְפִי שֶׁאֵין מוֹרִידִין מִקְּדֻשָּׁה חֲמוּרָה לִקְדֻשָּׁה קַלָּה</b>. ותפילה של ראש קדושה יותר משל יד (ייתכן מפני שעל ידה מתקיים "כי שם ה' נקרא<br>            עליך"). לכלל זה, ראה גם לקמן ה,א; הלכות תפילה יא,יד; הלכות ציצית א,ז.
<b>לְהַחֲזִירָהּ<br>            לְיָד</b>. לשנותה לשל יד.
<b>טוֹלֶה עָלֶיהָ עוֹר עַד שֶׁתֵּעָשֶׂה אַחַת</b>. מכסה את ארבעת הבתים בעור כדי שייראו כבית אחד.
<h3> יח</h3>
<b>שֶׁנִּפְסְקוּ הַתְּפִירוֹת</b>. נקרעו התפרים הסוגרים את הבית.
<b>זוֹ<br>            בְּצַד זוֹ</b>. משני צדי הבית (שכן התפירה כפולה ומחזיקה את הבית מלמעלה ומלמטה, כמבואר<br>            לעיל ה"י).
<b>בִּישָׁנוֹת</b>. שעלולים להיקרע בקלות.
<b>כָּל זְמַן שֶׁפְּנֵי<br>            טַבְלָה קַיֶּמֶת כְּשֵׁרָה</b>. פני טבלה הוא כינוי לעור מושב הבתים שהוא כעין לוח<br>            מרובע. וכל עוד הוא מחובר לבתים התפילין כשרות.
<b>כָּל שֶׁאוֹחֲזִין מִקְצָת הָעוֹר...<br>            וְתוֹלִין בּוֹ הַתְּפִלִּין</b>. מחזיקים את התפילין בחלק הקרוע ובודקים אם הוא חזק דיו<br>            שלא ייקרע מן התפילין.
<h3> יט</h3>
<b>וּשְׁיָרֵי הָרְצוּעָה</b>. מה שנשאר מהרצועה אחרי שנפסקה.
<b>עַד<br>            שֶׁיִּהְיֶה אָרְכָּהּ וְרָחְבָּהּ כַּשִּׁעוּר</b>. ראה לעיל הי"ב.
<b>פְּנֵי<br>            עוֹר הָרְצוּעוֹת</b>. צדה החיצוני הצבוע בשחור.
<h2>פרק ד</h2>
<h3> א</h3>
<b>הַשֵּׂעָר שֶׁכְּנֶגֶד הַפָּנִים</b>. השער שמעל המצח.
<b>שֶׁמֹּחוֹ<br>            שֶׁל תִּינוֹק רוֹפֵס בּוֹ</b>. גולגולתו של תינוק רכה שם.
<b>בְּגֹבַהּ הָעֹרֶף</b>. בקצהו<br>            העליון של העורף, במקום שנפגש בגולגולת.
<h3> ב</h3>
<b>הַבָּשָׂר הַתּוֹפֵחַ</b>. השריר.
<b>כְּשֶׁהוּא מְדַבֵּק מַרְפְּקוֹ<br>            לִצְלָעָיו</b>. כשמצמיד ידו לגופו.
<b>תְּפִלָּה</b>. תפילין של יד.
<h3> ג</h3>
<b>עַל פַּס יָדוֹ</b>. על כף היד.
<b>דֶּרֶךְ הַמִּינוּת</b>. כך<br>            מניחים תפילין הכופרים בתורה שבעל פה.
<b>אִטֵּר</b>. שמאלי.
<b>מִפִּי הַשְּׁמוּעָה</b>. מסורת שבעל פה.
<h3> ד</h3>
<b>תְּפִלָּה שֶׁל רֹאשׁ אֵינָהּ מְעַכֶּבֶת שֶׁל יָד וכו'</b>. ויכול<br>            להניח כל אחת מהן בנפרד, ללא צורך בשנייה.
<h3> ה</h3>
<b>אִם הִנִּיחַ שְׁתֵּיהֶן מְבָרֵךְ בְּרָכָה אַחַת</b>. אף שהן שתי<br>            מצוות, עניינן אחד הוא (שו"ת הרמב"ם רפח).
<h3> ו</h3>
<b>לְסַפֵּר</b>. לדבר.
<b>וְצָרִיךְ לְבָרֵךְ בְּרָכָה שְׁנִיָּה</b>. הברכה הראשונה אינה עולה לו, משום שהפסיק בדיבור.
<h3> ז</h3>
<b>כָּל זְמַן שֶׁמַּנִּיחָן</b>. כל פעם ופעם שמניחן.
<b>מְבָרֵךְ<br>            עֲלֵיהֶם קֹדֶם עֲשִׂיָּתָן</b>. מברך על עשיית המצווה בסמוך למועד עשייתה (לעיקרון זה<br>            ראה הלכות ברכות יא,ב-ג ואילך).
<b>אַחַר הַנָּחָה עַל הַקִּבּוֹרִית</b>. כדי להסמיך<br>            ככל האפשר את הברכה לעשייה.
<b>שֶׁקְּשִׁירָתָן זוֹ הִיא עֲשִׂיָּתָן</b>. הקשירה היא<br>            מעשה המצווה.
<h3> ח</h3>
<b>בַּכְּלִי</b>. בנרתיק שבו הן נשמרות.
<b>לֹא יַנִּיחַ וכו'</b>. לא<br>            יניח אותן אחת על גבי השנייה כך שהתפילה של יד למטה.
<b>יִפְגַּע</b>. ייתקל.
<b>שֶׁמַּנִּיחָהּ</b>. עוזב אותה כדי להניח קודם תפילה של יד.
<h3> ט</h3>
<b>שֶׁהֱכִינוֹ לְהַנִּיחַ בּוֹ תְּפִלִּין</b>. ייעד אותו לשמירת התפילין.
<b>וְאָסוּר<br>            לִתְלוֹת אֶת הַתְּפִלִּין</b>. על גבי וו או עמוד וכדומה, שאינו דרך כבוד.
<h3> י</h3>
<b>מִיָּמִים יָמִימָה</b>. לשון הכתוב: "ושמרת את החקה הזאת למועדה<br>            מימים ימימה", והכתוב נדרש על מצוות תפילין.
<b>וְהָיוּ לְךָ לְאוֹת</b>. התפילין<br>            משמשות אות בין ישראל לה'.
<b>וְשַׁבָּתוֹת וְיָמִים טוֹבִים הֵן עַצְמָן אוֹת</b>. עצם קדושת היום נחשבת לאות, ואין צורך בתפילין.
<b>מִכְּדֵי שֶׁיִּרְאֶה אֶת חֲבֵרוֹ...<br>            וְיַכִּירֵהוּ</b>. כשיהיה די אור יום לשם כך.
<h3> יא</h3>
<b>עוֹבֵר בְּלָאו שֶׁנֶּאֱמַר וְשָׁמַרְתָּ</b>. ולשון זו של ציווי<br>            להישמר, נחשבת כאיסור לאו (ספר המצוות שורש ח).
<h3> יב</h3>
<b>מַנִּיחַ יָדוֹ עֲלֵיהֶן</b>. מכסה אותן כדי שלא יראוהו הרבים.
<b>עַד שֶׁהוּא מַגִּיעַ לְבֵיתוֹ וְחוֹלֵץ</b>. ולא הטריחוהו לחלצן בדרך, שמעיקר הדין יכול<br>            להישאר בתפיליו (כמבואר בהלכה הקודמת).
<b>בְּבֵית הַמִּדְרָשׁ</b>. המצוי מחוץ לעיר.
<b>וְקָדַשׁ<br>            עָלָיו הַיּוֹם</b>. נכנסה השבת, שאינה זמן תפילין (לעיל ה"י), ואינו רוצה להשאיר<br>            את התפילין בבית המדרש, שאינן נשמרות שם; ואף אינו יכול לחלצן בבית המדרש ולטלטלן לביתו בשל<br>            השבת.
<b>וְאִם יֵשׁ בַּיִת סָמוּךְ לַחוֹמָה... מַנִּיחָן שָׁם</b>. ואינו ממתין עד<br>            שיגיע לביתו, שברגע שיכול לחלצן במקום משומר, עליו לעשות כן.
<b>וְנִמְצְאוּ עָלָיו כְּדֵי לְשָׁמְרָן מֻתָּר</b>. שלא לחלצן אף לכתחילה, וכמו שנתבאר<br>            לגבי היושב בבית המדרש.
<h3> יג</h3>
<b>כָּל הַפָּטוּר מִקְּרִיַּת שְׁמַע</b>. הפטורים מבוארים בהלכות קריאת<br>            שמע ד,א-ג.
<b>חוֹלֵי מֵעַיִם וכו'</b>. שבעת הנחת תפילין יש לשמור על גוף נקי<br>            (לקמן הט"ו).
<b>כֹּהֲנִים בִּשְׁעַת הָעֲבוֹדָה</b>. עבודת המקדש (ואם רצו,<br>            יכולים להניח של ראש, ראה הלכות כלי המקדש י,ו).
<b>וּלְוִיִּם בְּשָׁעָה שֶׁאוֹמְרִין שִׁיר עַל הַדּוּכָן</b>. מקום במקדש<br>            שהיו הלויים שרים עליו בעת הקרבת הקרבן (הלכות בית הבחירה ו,ו).
<b>בִּשְׁעַת מַעֲמָדָן<br>            בַּמִּקְדָּשׁ</b>. נציגי ישראל הנוכחים בבית המקדש בשעת הקרבת הקרבנות (הלכות כלי המקדש<br>            ו,א).
<b>פְּטוּרִין מִן הַתְּפִלָּה וּמִן הַתְּפִלִּין</b>. מפני עיסוקם<br>            במלאכת המקדש.
<h3> יד</h3>
<b>לְמַשְׁמֵשׁ בִּתְפִלָּיו</b>. לגעת בהן מדי פעם, כדי לזכור אותן<br>            (להשלכה בדיני שבת ראה הלכות שבת יט,כו).
<b>שֶׁהַצִּיץ אֵין בּוֹ אֶלָּא שֵׁם אֶחָד</b>. על<br>            הציץ שחבש הכהן הגדול היה כתוב 'קדש לה" (שמות כח,לו).
<b>וְאֵלּוּ יֵשׁ<br>            בָּהֶן</b>. בפרשיות שבתפילין מופיע שם ה' עשרים ואחת פעמים.
<h3> טז</h3>
<b>כְּרוּכִין בְּיָדוֹ</b>. הוא מחזיק בהן ואינו מניחן.
<b>חוֹלְצָן וּמַנִּיחָן עַל שֻׁלְחָנוֹ</b>. שאין זה מכובד לסעוד בעוד<br>            התפילין עליו.
<b>עַד שֶׁיִּטֹּל יָדָיו</b>. בסוף הסעודה למים אחרונים (ראה הלכות<br>            ברכות ו,א-ב).
<h3> יז</h3>
<b>בַּחוֹרִים</b>. בחריצים שבכותל הסמוך לבית הכיסא.
<b>בְּרִחוּק</b>. מבית הכסא.
<b>וְגוֹלְלָן בְּבִגְדוֹ כְּמִין סֵפֶר תּוֹרָה</b>. עוטף את התפילין<br>            בבגדו כשם שגוללים ספר תורה.
<h3> יח</h3>
<b>הַקָּבוּעַ</b>. המיועד לשם כך.
<b>שֶׁאֵין נִיצוֹצוֹת נוֹתְזוֹת<br>            עָלָיו</b>. טיפות מי רגלים אינן ניתזות חזרה עליו.
<b>גְּלוּלִין</b>. כפי שהתבאר<br>            בהלכה הקודמת.
<b>וְאֵין מֵי רַגְלַיִם כָּלִין</b>. מן הגוף.
<b>אֶלָּא<br>            בִּישִׁיבָה</b>. שאז האדם אינו חושש שילכלך את עצמו ומסיים את צרכיו.
<b>עָפָר<br>            תּוֹחֵחַ</b>. עפר רך שאין טיפות ניתזות ממנו, והאדם אינו חושש שיתלכלך.
<b>יַעֲמֹד<br>            בִּמְקוֹם מִדְרוֹן</b>. יטיל מימיו לכיוון הירידה.
<h3> יט</h3>
<b>וְלֹא נִשְׁאַר מִן הַיּוֹם כְּדֵי לְלָבְשָׁן אַחַר שֶׁיֵּצֵא</b>. אין<br>            די שהות ביום בכדי להניח את התפילין אחרי שיצא מבית הכיסא.
<b>לאֹ יִכָּנֵס בָּהֶן גְּלוּלִין בְּבִגְדוֹ</b>. שבכל מקרה לא יחזור להשתמש<br>            בהן אחר כך.
<b>וּמַנִּיחָן בְּכֶלְיָן אִם הָיָה בּוֹ טֶפַח</b>. בחלל הכלי, שבכך<br>            התפילין נמצאות ברשות נפרדת.
<b>בִּכְלִי שֶׁאֵינוֹ כֶּלְיָן אַף עַל פִּי שֶׁאֵין בּו<br>            טֶפַח</b>. שכלי שאינו מיועד לשמירת התפילין הרי הוא נבדל מהן, ומשום כך חוצץ בינן לבין<br>            החוץ (ראה לקמן הכ"ד).
<h3> כ</h3>
<b>עַמּוּד רִאשׁוֹן</b>. של צואה או מי רגליים.
<h3> כא</h3>
<b>בַּקְּצִיצָה</b>. גוף בית התפילין.
<b>עַד שֶׁיִּטֹּל יָדָיו<br>            וְיִטְּלֵם</b>. רק לאחר שיטול ידיו יסיר את התפילין.
<b>מִפְּנֵי שֶׁהַיָּדַיִם<br>            עַסְקָנִיּוֹת</b>. ומן הסתם נגעו במקומות מטונפים.
<h3> כג</h3>
<b>לֹא יְהַלֵּךְ אָדָם בְּבֵית הַקְּבָרוֹת וּתְפִלִּין בְּרֹאשׁוֹ</b>. מפני קדושת התפילין (ראה הלכות קריאת שמע ג,ב. וכן הדין בכניסה עם ספר תורה לקמן י,ו; הלכות<br>            אבל יד,יג).
<b>וַאֲפִלּוּ בְּתוֹךְ אַרְבַּע אַמּוֹת</b>. אף שאינו מצוי בבית<br>            הקברות.
<b>עַד שֶׁיַּרְחִיק אַרְבַּע אַמּוֹת</b>. בעוד שהוא רחוק, לפני שיתקרב ארבע<br>            אמות.
<b>עַד שֶׁיָּסִיר הַמַּשּׂוֹי</b>. שכאשר נושא אדם משא על ראשו, יש בכך ביזיון<br>            לתפילין.
<b>אֲפִלּוּ מִטְפַּחַת</b>. שהיא משא קל.
<h3> כד</h3>
<b>וַאֲפִלּוּ אִשְׁתּוֹ עִמּוֹ בַּמִּטָּה</b>. שבאופן<br>            כזה אין איסור לשמש מיטתו.
<b>בַּיִת שֶׁיֵּשׁ בּוֹ תְּפִלִּין אוֹ סֵפֶר תּוֹרָה</b>. ראה גם לקמן<br>            י,ז.
<b>בַּיִת</b>. חדר.
<b>אִם הָיָה הַכְּלִי הַשֵּׁנִי מְזֻמָּן לָהֶן...<br>            כִּכְלִי אֶחָד הֵם חֲשׁוּבִין</b>. אם גם הכלי השני מיועד לשמירת התפילין, אין זה כיסוי<br>            מספיק, שהכל נחשב ככיסוי אחד.
<h3> כה</h3>
<b>רַב תַּלְמִיד רַבֵּנוּ הַקָּדוֹשׁ</b>. האמורא הבבלי רב (רבי אבא)<br>            שלמד תורה מרבי יהודה הנשיא, המכונה 'רבנו הקדוש' (וראה הלכות דעות ב,ד).
<h3> כו</h3>
<b>כְּאִלּוּ מֵעִיד עֵדוּת שֶׁקֶר בְּעַצְמוֹ</b>. שהרי קורא את הפרשיות<br>            שמצוות על התפילין אך בפועל אינו מקיים אותן.
<b>עוֹבֵר בִּשְׁמוֹנָה עֲשֵׂה</b>. מבטל שמונה מצוות עשה.
<b>אֲדֹנָי עֲלֵיהֶם יִחְיוּ</b>. ודורשים: כאשר שם ה'<br>            מונח עליהם (בתפילין) — יזכו לחיים.
<h2>פרק ה</h2>
<h3> א</h3>
<b>עַל דַּף אֶחָד</b>. בעמודה אחת.
<b>רֶוַח... כְּמוֹ חֲצִי צִפֹּרֶן</b>. רווח<br>            בין הכתב לשולי היריעה בשיעור רוחב חצי ציפורן.
<b>כְּזָנָב</b>. בשורות ארוכות<br>            מלמעלה וקצרות מלמטה.
<b>כְּמוֹ עִגּוּל</b>. השורות יוצרות צורת עיגול.
<b>כְּקֻבָּה</b>. כאוהל, שורות ארוכות מלמטה וקצרות מלמעלה.
<b>שֶׁהִקְדִּים פָּרָשָׁה<br>            לְפָרָשָׁה</b>. כתב את הפרשה השנייה ומתחתיה את הפרשה הראשונה.
<b>מִן הַגִּלָּיוֹן<br>            שֶׁל סֵפֶר</b>. קלף חלק שנשתייר בקצה ספר תורה (ראה הלכות שבת כג,כז והלכות שאר אבות<br>            הטומאות ט,ו דינים נוספים הנוגעים לגיליון הספר).
<b>שֶׁאֵין מוֹרִידִין מִקְּדֻשָּׁה<br>            חֲמוּרָה לִקְדֻשָּׁה קַלָּה</b>. לכלל זה ראה לעיל ג,יז; הלכות תפילה יא,יד, הלכות<br>            ציצית א,ז.
<h3> ב</h3>
<b>וּמִצְוָה לַעֲשׂוֹת הָרֶוַח... פָּרָשָׁה סְתוּמָה</b>. כפי שפרשת<br>            'והיה אם שמע' נכתבת בתורה (ראה רשימת הפרשיות הפתוחות והסתומות לקמן ח,ד; לצורת<br>            הפרשיות הפתוחות והסתומות ראה שם הל' א-ב).
<b>כְּשֵׁרָה לְפִי שֶׁאֵינָהּ סְמוּכָה<br>            לָהּ מִן הַתּוֹרָה</b>. בניגוד לתפילין (לעיל ב,ב), שבהן פרשיות 'קדש',<br>            'והיה כי יביאך' סמוכות זו לזו, ומשום כך צורת הפרשיות מעכבת (מעשה רוקח).
<b>הַתָּגִין</b>. כתרי האותיות, כמבואר לעיל ב,ח.
<h3> ג</h3>
<b>שֶׁלֹּא בְּשִׂרְטוּט</b>. בלא לסמן את השורות כמבואר לעיל א,יב.
<b>שֶׁלֹּא<br>            דִּקְדֵּק בְּמָלֵא וְחָסֵר</b>. לא הקפיד על הכתיב המדויק של המילים (ראה לעיל א,טז<br>            ולקמן ז,יא לעניין תפילין וספר תורה).
<b>שֶׁהוֹסִיף בָּהּ מִבִּפְנִים</b>. אך בחוץ<br>            נוהגים להוסיף כמבואר בהלכה הבאה.
<h3> ד</h3>
<b>אוֹ חוֹתָמוֹת</b>. צורות שונות המשמשות לקמיעות.
<b>שֶׁעוֹשִׂין<br>            מִצְוָה גְּדוֹלָה... לַהֲנָיַת עַצְמָן</b>. השווה הלכות עבודה זרה יא,יב.
<h3> ה</h3>
<b>עַל הָאָרֶץ</b>. התיבות שבסוף פרשה שנייה.
<b>בְּשִׁיטָה</b>. שורה.
<b>לִכְתֹּב אוֹתָהּ</b>. את המזוזה.
<h3> ו</h3>
<b>כְּשֶׁכּוֹפְלִין אוֹתָהּ</b>. מקפלים את המזוזה להכניסה לבית המזוזה.
<b>מִסּוֹף<br>            הַשִּׁיטָה לִתְחִלָּתָהּ</b>. בדומה לתפילין (לעיל ג,ז).
<b>מְזוּזַת הַפֶּתַח</b>. העמוד<br>            האנכי של הפתח.
<h3> ז</h3>
<b>שֶׁקְּבִיעָתָהּ הִיא הַמִּצְוָה</b>. ומברכים בשעת עשיית המצווה עצמה<br>            ולא בשעת ההכנות אליה (ראה הלכות ברכות יא,ח).
<h3> ח</h3>
<b>תְּלָיָהּ בְּמַקֵּל</b>. חיברה למקל הסמוך למזוזת הפתח, אך אינה מחוברת<br>            למזוזת הפתח עצמה.
<b>אֲחוֹרֵי הַדֶּלֶת</b>. על הקיר שמאחורי הדלת, ולא על מזוזת<br>            הפתח.
<b>וְהִכְנִיס הַמְּזוּזָה כְּמוֹ נֶגֶר</b>. השכיב את המזוזה במאוזן, כמנעול<br>            בריח.
<b>הֶעֱמִיק לָהּ טֶפַח פְּסוּלָה</b>. חקק בתוך מזוזת הפתח בעומק טפח, שבעומק<br>            זה אינו נחשב כמונח 'על מזוזות ביתך' אלא בתוך המזוזה.
<b>וְהֶעֱמִיד מִן הַכֹּל</b>. הכין פתח מקנים אלו, שכבר יש בהם מזוזה.
<b>שֶׁקָּדְמָה<br>            קְבִיעַת הַמְּזוּזָה לַעֲשִׂיַּת מְזוּזַת הַפֶּתַח</b>. המזוזה נקבעה כשעדיין לא היה<br>            הפתח קיים, ובעת קביעתה לא התקיימה המצווה (ראה הלכות ציצית א,יב-יג).
<h3> ט</h3>
<b>בַּשָּׁבוּעַ</b>. בשבע שנים.
<b>בַּיּוֹבֵל</b>. בחמישים שנה,<br>            שלא הטריחו את הציבור לבדוק כמו את היחיד.
<h3> י</h3>
<b>שְׁלֹשִׁים יוֹם</b>. שרק לאחר מכן נחשב כדר בבית.
<b>הַשּׂוֹכֵר<br>            בַּיִת בְּאֶרֶץ יִשְׂרָאֵל חַיָּב בַּמְּזוּזָה מִיָּד</b>. משום יישוב ארץ ישראל, ולכן<br>            מיד כששוכר נחשב כדר בבית.
<h3> יא</h3>
<b>עַל הַשּׂוֹכֵר לְהָבִיא מְזוּזָה</b>. ראה גם הלכות שכירות ו,ג.
<b>אֲפִלּוּ<br>            הָיָה נוֹתֵן שָׂכָר עַל קְבִיעָתָהּ</b>. גם אם הדבר יעלה לו כסף.
<b>לֹא<br>            יִטְּלֶנָּה בְּיָדוֹ וְיֵצֵא</b>. שאין ראוי לבטל המצווה בידיים.
<h2>פרק ו</h2>
<h3> א</h3>
<b>עֲשָׂרָה תְּנָאִין וכו'</b>. ופרטיהם יתבארו בפרק זה.
<b>שֶׁיִּהְיֶה<br>            בּוֹ אַרְבַּע אַמּוֹת עַל אַרְבַּע אַמּוֹת</b>. גודל הבית צריך להיות לפחות ארבע על<br>            ארבע אמות.
<b>שְׁתֵּי מְזוּזוֹת</b>. פתח עם שני עמודים מצדדיו.
<b>מַשְׁקוֹף</b>. קורה מעל הפתח, על גבי המזוזות.
<b>בֵּית חֹל</b>. שאינו מיועד לדברי קדושה.
<h3> ב</h3>
<b>וְאִם יֵשׁ בּוֹ כְּדֵי לְרַבֵּעַ אַרְבַּע עַל אַרְבַּע אַמּוֹת<br>            וכו'</b>. אם יש בו די שטח, כך שאם היה בנוי כריבוע היה בגודל שש עשרה אמות<br>            מרובעות. או פירושו שבתוך היקף הבית ניתן להכניס ריבוע של ארבע אמות על ארבע אמות.
<b>אָרְכּוֹ יָתֵר עַל רָחְבּוֹ</b>. בנוי כמלבן.
<h3> ג</h3>
<b>שֶׁיֵּשׁ לוֹ שְׁלֹשָׁה כְּתָלִים וְתִקְרָה</b>. והרוח הרביעית פרוצה.
<b>פַּצִּימִין</b>. עמודים.
<b>וְלֹא מִשּׁוּם מְזוּזוֹת נַעֲשׂוּ</b>. אין הם<br>            מהווים את פתח האכסדרה.
<h3> ד</h3>
<b>אִם יֵשׁ בְּגֹבַהּ הַמְּזוּזוֹת עֲשָׂרָה טְפָחִים אוֹ יָתֵר חַיָּב</b>. שכן יש לבית שתי מזוזות בגובה הנדרש, והכיפה נחשבת למשקוף.
<b>וְאִם אֵין בָּהֶן<br>            עֲשָׂרָה</b>. אף שיחד עם הכיפה יש גובה עשרה טפחים.
<b>מִפְּנֵי שֶׁאֵין לוֹ<br>            מַשְׁקוֹף</b>. פתח זה יתחייב במזוזה רק אם מחשבים את גובהו ככולל את גובה הכיפה, ואם כן<br>            היא חלק מן המזוזות ואינה נחשבת למשקוף.
<h3> ה</h3>
<b>יֵרָאֶה לִי שֶׁאִם הָיָה הַקֵּרוּי כְּנֶגֶד הַפֶּתַח שֶׁהוּא חַיָּב<br>            בִּמְזוּזָה</b>. שאם הקירוי מעל הפתח הרי יש כאן פתח החייב במזוזה, אף שהמשך הבית אינו<br>            מקורה.
<b>כְּנֶגֶד הַפֶּתַח</b>. מעל הפתח.
<b>וּמַעֲמִידִין הַדְּלָתוֹת</b>. שכן<br>            בלא דלת אין חיוב במזוזה (כמצוין לעיל ה"א), ולכן יש להעמיד את הדלתות קודם (שו"ת<br>            הרמב"ם שלה; וראה לעיל ה,ח).
<h3> ו</h3>
<b>הַר הַבַּיִת</b>. שהוא מוקף חומה (הלכות בית הבחירה ה,א).
<b>הַלְּשָׁכוֹת</b>. חדרים שונים במקדש.
<b>וְהָעֲזָרוֹת</b>. מִתחמי המקדש השונים,<br>            כגון עזרת הנשים ועזרת ישראל.
<b>שֶׁאֵין בָּהֶן בֵּית דִּירָה</b>. אין בהם אזור<br>            המיועד למגורי אדם.
<b>בֵּית הַכְּנֶסֶת שֶׁל כְּפָרִים שֶׁהָאוֹרְחִים דָּרִין בּוֹ</b>. יש<br>            בו מקום המיועד ללינת אורחים.
<b>חוּץ מִשַּׁעַר נִיקָנוֹר וְשֶׁלִּפְנִים מִמֶּנּוּ</b>. שער הכניסה המזרחי לעזרת ישראל בבית המקדש, וכן פתחים פנימיים ממנו המובילים ללשכת פלהדרין<br>            (ולא נתבררה לנו זהותם). וחייבים במזוזה מפני שדרכם נכנסים לבית החייב במזוזה (לקמן<br>            הל' ז-ח).
<b>בֵּית דִּירָה לְכֹהֵן גָּדוֹל בְּשִׁבְעַת יְמֵי הַהַפְרָשָׁה</b>. בשבעת הימים שקודם יום הכיפורים, שלא היה גר בביתו עם אשתו (הלכות עבודת יום הכיפורים א,ג).
<h3> ז</h3>
<b>בֵּית הָאוֹצָרוֹת</b>. מחסן.
<b>הַמְיֻחָד לְךָ</b>. שאדם מייעד<br>            אותו לשימושו האישי.
<b>יֵשׁ בָּהּ יִחוּד לְדִירַת אָדָם</b>. הרפת מיועדת גם לשימוש<br>            אדם.
<b>בֵּית שַׁעַר</b>. ביתן הסמוך לשער הבית, שיושב בו שומר הפתח.
<b>אַכְסַדְרָה</b>. אפילו יש לה מזוזות (ראה לעיל ה"ג).
<b>וְאִם הָיוּ בָּתִּים<br>            הַחַיָּבִין בִּמְזוּזָה פְּתוּחִים לִמְקוֹמוֹת אֵלּוּ וכו'</b>. אם המקומות הללו<br>            מובילים אל תוך הבית החייב, נחשבים פתחיהם לפתח של בית החייב במזוזה, וחייבים אף הם במזוזה.
<h3> ח</h3>
<b>שַׁעֲרֵי חֲצֵרוֹת</b>. שער החצר, שכמה בתים פתוחים לתוכה.
<b>שַׁעֲרֵי<br>            מְבוֹאוֹת</b>. שער הרחוב, שאליו פתוחות כמה חצרות ובתוכן בתים.
<b>שַׁעַר הַפָּתוּחַ<br>            מִן הַגִּנָּה לֶחָצֵר חַיָּב</b>. מפני שהחצר חייבת בגלל הבתים הפתוחים אליה, כמוזכר<br>            בתחילת ההלכה.
<h3> ט</h3>
<b>וּבֵית הַטְּבִילָה</b>. מקווה.
<b>וּבֵית הַבֻּרְסְקִי</b>. מקום<br>            עיבוד עורות, שהוא מסריח.
<b>לְפִי שֶׁאֵינָן עֲשׂוּיִין לְדִירַת כָּבוֹד</b>. אלא<br>            עושים בהם שימוש של ביזיון.
<b>סֻכַּת הֶחָג בֶּחָג</b>. שיושבים בה בחג הסוכות
<b>שְׁתֵּי סֻכּוֹת שֶׁל יוֹצְרִין זוֹ לִפְנִים מִזּוֹ</b>. הקדרים היו עושים שתי סוכות,<br>            הפנימית קבועה לדירתם והחיצונית עראית לצורך עבודה ומכירת הקדרות.
<h3> י</h3>
<b>בַּיִת</b>. קומה תחתונה.
<b>וַעֲלִיָּה</b>. קומה עליונה.
<h3> יא</h3>
<b>חַיָּב בִּמְזוּזָה</b>. אף שבית המדרש או בית הכנסת פטורים ממזוזה<br>            (לעיל ה"ו), כאן חייב משום שהוא גם פתח לביתו.
<b>פֶּתַח שֶׁבֵּין שְׁנֵי בָּתִּים</b>. שאין<br>            ידוע איזה מהם הפנימי ואיזה החיצוני (כגון שלשניהם פתח נוסף לרשות הרבים). ומכיוון שיש לשים<br>            את המזוזה מימין הנכנס (לקמן הי"ב), יש להכריע לפי איזה בית הולכים.
<b>מָקוֹם<br>            שֶׁהַצִּיר נִרְאֶה עִמּוֹ</b>. הבית שבתוכו נמצא הציר שמחבר את הדלת לקיר<br>            הוא הפנימי, ועל פיו קובעים את המזוזה לימין הנכנס.
<h3> יב</h3>
<b>חֲלַל הַפֶּתַח בַּטֶּפַח הַסָּמוּךְ לַחוּץ</b>. כאשר עובי הפתח<br>            כמה טפחים, קובעים את המזוזה בחללו, ובסמיכות לקצה הפונה החוצה.
<h3> יג</h3>
<b>יִפְגַּע</b>. ייפגש, ייתקל.
<b>וְיֵעוֹר מִשְּׁנָתוֹ וכו'</b>. ובדומה לכך מתאר הרמב"ם גם את השופר (הלכות תשובה ג,ד).
<b>וּשְׁגִיָּתוֹ</b>. עיסוקו<br>            ושקיעתו.
<h2>פרק ז</h2>
<h3> א</h3>
<b>וְעַתָּה כִּתְבוּ לָכֶם אֶת הַשִּׁירָה הַזֹּאת כְּלוֹמַר<br>            וכו'</b>. פסוק זה נאמר על שירת 'האזינו', אולם הואיל ואין כותבים את<br>            התורה פרשיות פרשיות (לקמן הי"ד), יש לפרשו כמצווה לכתוב את התורה כולה, ובכללה שירה<br>            זו.
<b>כְּאִלּוּ קִבְּלוֹ מִסִּינַי</b>. שכתיבת התורה בידיו היא כעין קבלה מחודשת<br>            של התורה.
<b>הַמַּגִּיהַּ</b>. מתקן, כדי שיהיה כתוב כתקנו.
<h3> ב</h3>
<b>יָתֵר עַל סֵפֶר שֶׁהָיָה לוֹ כְּשֶׁהוּא הֶדְיוֹט</b>. בנוסף לספר שהוא<br>            מצווה לכתוב בהיותו אדם פשוט (ראה גם הלכות מלכים ג,א).
<b>וּמַגִּיהִין אוֹתוֹ מִסֵּפֶר<br>            הָעֲזָרָה</b>. מוודאים שהוא כתוב כתקנו, על פי ספר התורה שהיה במקדש.
<b>מַנִּיחוֹ<br>            בְּבֵית גְּנָזָיו</b>. בבית האוצרות, שאיננו צריך להיות בשימוש.
<h3> ג</h3>
<b>צָרִיךְ לִכְתֹּב אַחַר שֶׁמָּלַךְ שְׁנֵי סִפְרֵי תּוֹרָה</b>. שהספר<br>            שנמצא עם המלך תמיד נקרא בתורה 'משנה התורה' (דברים יז,יט), דהיינו עותק שני.
<b>לֹא<br>            יָסוּר מֵעִמּוֹ אֶלָּא בַּלַּיְלָה וכו'</b>. במקומות וזמנים שאינם ראויים לקריאה<br>            (ראה גם הלכות מלכים ג,א).
<h3> ד</h3>
<b>שֶׁלֹּא בְּשִׂרְטוּט</b>. בלא לשרוט בסכין את השורות על הקלף, ליישור<br>            הכתיבה (לעיל א,יב).
<b>מִקְצָתוֹ עַל הַגְּוִיל וּמִקְצָתוֹ עַל הַקְּלָף</b>. כתב<br>            את הספר על סוגים שונים של עורות (ראה לעיל א,ו-ז).
<b>כְּתִיבָה מְתֻקֶּנֶת נָאָה<br>            בְּיוֹתֵר</b>. משום הידור המצווה.
<b>יַנִּיחַ בֵּין כָּל תֵּבָה וְתֵבָה כִּמְלֹא<br>            אוֹת קְטַנָּה</b>. בין המילים ישאיר רווח בגודל של אות קטנה.
<b>וּבֵין כָּל שִׁיטָה<br>            וְשִׁיטָה כִּמְלֹא שִׁיטָה</b>. בין השורות ישאיר רווח בגובה של שורה.
<b>וְזֶה הוּא רֹחַב כָּל דַּף וְדַף</b>. שרוחב הדף (העמודה) הוא אורך השורה.
<b>שֶׁלֹּא<br>            יְהֵא הַדַּף כְּאִגֶּרֶת</b>. כמכתב, שהשורות בו קצרות.
<b>כְּדֵי שֶׁלֹּא יִהְיוּ<br>            עֵינָיו מְשׁוֹטְטוֹת בַּכְּתָב</b>. שאם השורות ארוכות מדי, קשה למצוא את תחילת השורה<br>            הבאה.
<h3> ה</h3>
<b>לֹא יְמַעֵט אֶת הַכְּתָב מִפְּנֵי הָרֶוַח שֶׁיֵּשׁ בֵּין פָּרָשָׁה<br>            לְפָרָשָׁה</b>. לא יקטין את האותיות כדי להשאיר מקום לרווחים הנדרשים בין הפרשיות (ראה<br>            לקמן ח,א-ב), שאין זה נוי לספר.
<b>נִזְדַּמְּנָה לוֹ</b>. בהגיעו לסוף השורה.
<b>לֹא<br>            יִכְתֹּב שְׁנַיִם בְּתוֹךְ הַדַּף וְשָׁלֹשׁ חוּץ לַדַּף</b>. שתי אותיות בתחומה של<br>            העמודה, ושלוש חורגות ממנה כלפי חוץ, ואין זה נוי.
<b>וּמַתְחִיל מִתְּחִלַּת<br>            הַשִּׁיטָה</b>. כותב את המילה בתחילת השורה הבאה.
<h3> ו</h3>
<b>לֹא יִזְרְקֶנָּה בֵּין הַדַּפִּין</b>. אסור לכתוב אותה בין העמודות.
<h3> ז</h3>
<b>אַרְבַּע שִׁיטִין פְּנוּיוֹת בְּלֹא כְּתִיבָה</b>. מרווח של ארבע<br>            שורות ריקות.
<b>בְּאֶמְצַע שִׁיטָה שֶׁבְּסוֹף הַדַּף</b>. באמצע השורה האחרונה של<br>            העמודה.
<b>וְאִם נִשְׁאַר מִן הַדַּף שִׁיטִין הַרְבֵּה מְקַצֵּר וְעֹולֶה וכו'</b>. אם<br>            רואה שלא יגיע לתחתית הדף, כותב שורות קצרות על ידי שמתחיל לכתוב בראש השורה אך לא מסיים את<br>            השורה, ומכוון את הכתיבה באופן שיסיים את התורה בסוף הדף באמצע השורה.
<h3> ח</h3>
<b>בָּאוֹתִיּוֹת הַגְּדוֹלוֹת וכו'</b>. שינויים בכתיבת האותיות כפי<br>            שעברו במסורת הכתיבה.
<b>הַנְּקוּדוֹת</b>. שיש מעליהן נקודות.
<b>הַפֵּ"יִין<br>            הַלְּפוּפוֹת</b>. שיש בהן ליפוף נוסף כלפי פנים.
<b>בַּתָּגִין</b>. מעין כתרים<br>            שמציינים על גבי האותיות.
<b>וְכָל הַתָּגִין כְּצוּרַת זַיִ"ן הֵן</b>. קו דק<br>            שראשו מעובה (ראה גם לעיל ב,ח).
<h3> ט</h3>
<b>אֶלָּא לְמִצְוָה מִן הַמֻּבְחָר</b>. שכולם משום הידור ספר התורה<br>            ונויו.
<b>הוֹאִיל וְלֹא הִדְבִּיק אוֹת לְאוֹת</b>. כל עוד לא דיבק בין האותיות.
<b>וְלֹא<br>            חִסֵּר וְלֹא הוֹתִיר</b>. מן האותיות.
<b>הִפְסִיד</b>. שיבש.
<b>וְלֹא<br>            שִׁנָּה בִּפְתוּחוֹת וּסְתוּמוֹת</b>. בצורת כתיבת הפרשיות (לקמן פרק ח).
<h3> י</h3>
<b>וְנָהֲגוּ בָּהֶן הַסּוֹפְרִים וְקַבָּלָה הִיא בְּיָדָם וכו'</b>. כך<br>            נהגו לכתוב את ספרי התורה, ומסורת זו הועברה מדור לדור.
<b>מִנְיַן הַשִּׁיטִין</b>. מספר השורות.
<b>בְּרָאשֵׁי הַשִּׁיטִין<br>            לְמַעְלָה מִשִּׁירַת הַיָּם וכו'</b>. בקטע הקודם לשירת הים, בראש העמודה, תתחלנה<br>            השורות במילים הללו.
<h3> יא</h3>
<b>הַמָּלֵא חָסֵר אוֹ הֶחָסֵר מָלֵא</b>. החסיר או הוסיף את אותיות<br>            התנועה (אהו"י).
<b>מִלָּה שֶׁהִיא קְרָא וְכָתַב כִּקְרִיאָתָהּ</b>. מילה<br>            שצריך לקראה שלא ככתבה, וכתבה כפי מסורת הקריאה.
<b>פָּרָשָׁה פְּתוּחָה סְתוּמָה<br>            וכו'</b>. שמבחינים בין פסקאות (פרשיות) המתחילות בתחילת השורה, לאלו המתחילות<br>            באמצע השורה (יבואר לקמן ח,א-ב), ואם שינה — פסל.
<b>שֶׁכָּתַב הַשִּׁירָה<br>            כִּשְׁאָר הַכְּתָב</b>. כתב את שירת הים ושירת האזינו שלא בצורתן המיוחדת (ראה לקמן סוף<br>            פרק ח).
<b>אֶלָּא כְּחֻמָּשׁ מִן הַחֻמָּשִׁין שֶׁמְּלַמְּדִין בָּהֶן הַתִּינוֹקוֹת</b>. שהוא אמנם ספר קודש, אך אין בו קדושת ספר תורה, ואין קוראים בו ברבים (לקמן י,א).
<h3> יב</h3>
<b>שֶׁאֵינוֹ מֻגָּהּ</b>. שיש בו טעות הפוסלת אותו.
<b>אוֹ יִגְנֹז</b>. בקבורה בקרקע (ראה לקמן י,ג).
<b>אַרְבַּע יִגְנֹז</b>. ולא יתקן מפני שאינו נוי לספר<br>            שיהיו בו תיקונים רבים.
<b>רֹב הַסֵּפֶר מֻגָּהּ</b>. רוב דפי הספר נכתבו כראוי בלא<br>            כל טעות.
<b>וְנִשְׁאַר אֲפִלּוּ דַּף אֶחָד מֵאוֹתוֹ הַשְּׁאָר הַמְשֻׁבָּשׁ בְּלֹא<br>            אַרְבַּע טָעֻיּוֹת</b>. שחלק מן הספר משובש כולו בארבע טעויות בכל דף, אך בדף אחד ממנו<br>            יש פחות מכך (ראה יד"פ).
<h3> יג</h3>
<b>שֶׁנִּמְצָא תּוֹלֶה הָאוֹתִיּוֹת שֶׁשָּׁכַח בֵּינֵי הַשִּׁיטוֹת</b>. שאם<br>            החסיר אות, יכול לכתוב אותה מעל המקום שבו היא חסרה, ובין השורות (לעיל א,טז). ותיקונים<br>            מרובים מסוג זה אינם נאים לספר ומקשים על הקריאה.
<b>מִפְּנֵי שֶׁהוּא גּוֹרֵד וְאֵינוֹ<br>            תּוֹלֶה</b>. שמגרר את הדיו מן הקלף, ואין תיקונים אלו ניכרים כתליית האותיות.
<h3> יד</h3>
<b>חֻמָּשׁ חֻמָּשׁ</b>. במגילות של חומשים נפרדים.
<b>וְאֵין בָּהֶן<br>            קְדֻשַּׁת סֵפֶר תּוֹרָה הַתָּם</b>. אינם קדושים כספר השלם, ואין קוראים בהם בציבור<br>            (לקמן י,א).
<b>מְגִלָּה בִּפְנֵי עַצְמָהּ שֶׁיִּהְיֶה בָּהּ פָּרָשִׁיּוֹת</b>. שאינה<br>            מכילה חומש שלם.
<b>מְגִלָּה לַתִּינוֹק לְהִתְלַמֵּד בָּהּ</b>. שילד ילמד ממנה.
<b>וְאִם<br>            דַּעְתּוֹ לְהַשְׁלִים עָלֶיהָ חֻמָּשׁ</b>. אם מתכוון להשלים את המגילה לחומש שלם.
<b>מְגִלָּה<br>            שָׁלֹשׁ שָׁלֹשׁ תֵּבוֹת בְּשִׁיטָה אַחַת</b>. כתב כל שלוש מילים בשורה נפרדת.
<h3> טו</h3>
<b>מֻתָּר לְדַבֵּק תּוֹרָה נְבִיאִים וּכְתוּבִים בְּכֶרֶךְ אֶחָד</b>. שיהיו<br>            מחוברים במגילה ארוכה אחת.
<b>שֶׁאִם בָּא לַחְתֹּךְ חוֹתֵךְ</b>. מותר לו לדבק את<br>            הספרים יחד, אף שיש בכך משום הורדה בקדושתה של התורה (לקמן הט"ז), משום שרשאי גם<br>            להפריד אחר כך בין הספרים, אם ירצה.
<b>וְסִדּוּרָן שֶׁל נְבִיאִים וכו'</b>. זה<br>            הוא סדר ספרי הנביאים לפי מסורת חז"ל (שאינו סדר כרונולוגי, אלא ענייני).
<b>קִינוֹת</b>. איכה.
<b>מְגִלָּה</b>. אסתר.
<h3> טז</h3>
<b>בְּשִׂרְטוּט</b>. שריטה של השורות על הקלף, ליישור הכתיבה (לעיל<br>            ה"ד).
<b>אֲפִלּוּ כְּתָבָן עַל הַנְּיָר</b>. אף שאין זה ספר כשר, חייב לשרטט<br>            משום כבוד כתבי הקודש.
<b>וּמֻתָּר לִכְתֹּב שָׁלֹשׁ תֵּבוֹת בְּלֹא שִׂרְטוּט</b>. שכתיבת<br>            שלוש תיבות בלבד אינה נחשבת ככתיבת כתבי הקודש (ראה לעיל הי"ד; והשווה הלכות ייבום<br>            וחליצה ד,לה).
<b>אֵין קְדֻשָּׁתוֹ כִּקְדֻשַּׁת סֵפֶר תּוֹרָה</b>. ואין קוראים בו<br>            בציבור.
<b>דִּין הַיָּתֵר כְּדִין הֶחָסֵר</b>. כשם שהחְסרה מן הספר השלם פוסלת,<br>            שאינו בגדר ספר תורה, כך גם ההוספה עליו פוסלת (השווה הלכות שחיטה ח,יא).
<h2>פרק ח</h2>
<h3> א</h3>
<b>פָּרָשָׁה פְּתוּחָה</b>. שיש 'פתח' בינה ובין הפרשה שלפניה.
<b>אִם<br>            גָּמַר בְּאֶמְצַע הַשִּׁיטָה</b>. אם גמר את הפרשה הקודמת באמצע השורה.
<b>מִתְּחִלַּת<br>            הַשִּׁיטָה הַשְּׁנִיָּה</b>. מראש השורה הבאה.
<b>כְּגוֹן זֶה</b>. דוגמאות אלו<br>            מצוירות בכתבי היד כפסים ללא מילים. בציורים כאן הומחשו הדוגמאות בעזרת מילים כפי שמופיע<br>            במהדורה של הר"י קאפח.
<b>שֶׁנִּשְׁאַר מִן הַשִּׁיטָה רֶוַח כְּשִׁעוּר תֵּשַׁע<br>            אוֹתִיּוֹת</b>. שנותר באותה השורה שכתב בה שיעור של יותר מתשע אותיות, שהוא הרווח<br>            המזערי שבין הפרשיות (לעיל ז,י).
<b>מַנִּיחַ שִׁיטָה שְׁנִיָּה כֻּלָּהּ פְּנוּיָה<br>            בְּלֹא כְּתָב</b>. משאיר את השורה הבאה ריקה לחלוטין, ומתחיל את הפרשה הפתוחה מתחילת<br>            השורה שאחריה.
<h3> ב</h3>
<b>וּפָרָשָׁה סְתוּמָה</b>. שהרווח בינה ובין הפרשה שלפניה<br>            'סתום'.
<b>מַנִּיחַ רֶוַח כַּשִּׁעוּר</b>. דהיינו תשע אותיות.
<b>וּמַתְחִיל לִכְתֹּב בְּסוֹף הַשִּׁיטָה מִתְּחִלַּת הַפָּרָשָׁה שֶׁהִיא<br>            סְתוּמָה</b>. את המילה הראשונה של הפרשה הסתומה כותב בסוף אותה השורה שסיים בה את הפרשה<br>            הקודמת.
<b>יַנִּיחַ הַכֹּל פָּנוּי</b>. ולא יכתוב עוד באותה השורה.
<b>וְיַנִּיחַ<br>            מְעַט רֶוַח מֵרֹאשׁ שִׁיטָה שְׁנִיָּה</b>. ואינו צריך להניח כל שיעור הרווח בתחילת<br>            השורה, שכבר הניחו בסוף השורה שלפניה, אלא די ברווח מועט.
<b>וְיַתְחִיל לִכְתֹּב<br>            הַפָּרָשָׁה הַסְּתוּמָה מֵאֶמְצַע שִׁיטָה</b>. שאינו מתחיל בתחילת השורה.
<b>מַנִּיחַ<br>            מִתְּחִלַּת שִׁיטָה שְׁנִיָּה כְּשִׁעוּר הָרֶוַח</b>. שהרי לא הניח בשורה הקודמת.
<h3> ג</h3>
<b>כְּמוֹ שֶׁבֵּאַרְנוּ</b>. לעיל ז,יב-יג.
<b>אוֹ שֶׁשִּׁנָּה צוּרוֹת<br>            הַשִּׁירוֹת</b>. שלא כתב אותן בצורתן המיוחדת אלא כרגיל.
<b>לְסַלֵּק אֶת כָּל<br>            הַדַּף שֶׁטָּעָה בּוֹ</b>. ולכתוב אחר במקומו, כתיקונו.
<h3> ד</h3>
<b>וְכֵן בַּעֲלֵי הַמָּסֹרֶת</b>. שאספו את דקדוקי נוסחאות התורה, ובכללם<br>            הפרשיות הפתוחות והסתומות.
<b>נֶחֱלָקִין... כְּמַחֲלֹקֶת הַסְּפָרִים שֶׁסּוֹמְכִין<br>            עֲלֵיהֶן</b>. שכל אחד מהם סומך על ספר אחר.
<b>כְּדֵי לְתַקֵּן עֲלֵיהֶם כָּל<br>            הַסְּפָרִים וּלְהַגִּיהַּ מֵהֶן</b>. שתהיה אפשרות להגיה את ספרי התורה לפי מה שיתבאר<br>            לקמן.
<b>הוּא הַסֵּפֶר הַיָּדוּעַ בְּמִצְרַיִם</b>. ספר מדויק שהיה מפורסם<br>            במצרים.
<b>שֶׁהוּא כּוֹלֵל אַרְבָּעָה וְעֶשְׂרִים סְפָרִים</b>. את כל ספרי תורה<br>            נביאים כתובים.
<b>לְפִי שֶׁהִגִּיהוֹ בֶּן אָשֵׁר</b>. אהרן בן אשר, מגדולי בעלי<br>            המסורה שחי במאה העשירית לספירה.
<b>כְּמוֹ שֶׁהֶעְתִּיקוּ</b>. כפי הכללים שמסרו<br>            הסופרים הדייקנים שעד זמנו (ואולי יש לנקד: שהעתיקוֹ, כלומר מאותו המקור).
<b>בְּסֵפֶר<br>            תּוֹרָה שֶׁכָּתַבְתִּי כְּהִלְכָתוֹ</b>. אודות ספר זה ראה עוד לקמן ט,י-יא.
<b>כְּצוּרַת הַפָּרָשָׁה הַסְּתוּמָה</b>. רווח של תשע אותיות לפחות<br>            (לעיל ה"ב). שִׁיטָה רִאשׁוֹנָה כְּדַרְכָּהּ. שורה מלאה. וְנִמְצָא רֶוַח כְּנֶגֶד הַכְּתָב<br>            וּכְתָב כְּנֶגֶד הָרֶוַח. ביחס לשורה שלפניה. לְתִינוֹק שֶׁאֵינוֹ רָגִיל. בודקים אם ילד שאינו בקי בפסוקי המקרא מצליח לקרוא<br>            אותה כמילה אחת, או שהיא נראית בעיניו כשתיים.
<h2>פרק ט</h2>
<h3> א</h3>
<b>אָרְכּוֹ</b>. גובה היריעה, שהיא אורכו של הספר.
<b>הֶקֵּפוֹ</b>. מידת<br>            היקף היריעות כשהן נגללות יחד.
<b>וְכַמָּה הוּא אָרְכּוֹ</b>. הראוי.
<b>בַּגְּוִיל</b>. עור מעובד לכתיבה (לעיל א,ו).
<b>וּבַקְּלָף</b>. עור שחילקוהו<br>            בעוביו, והוא הצד שממול הבשר (לעיל א,ז; וראה שם הל' ח-ט).
<b>אוֹ פָּחוֹת אוֹ<br>            יָתֵר וכו'</b>. שלא נאמר שיעור ששה טפחים אלא בגויל.
<b>וּמִעֵט אֶת הַכְּתָב</b>. הקטין<br>            את האותיות, כדי להתאימן לספר קטן יותר.
<b>וְהִרְחִיב בַּכְּתָב</b>. הגדיל את<br>            האותיות, כדי להתאימן לספר גדול יותר.
<h3> ב</h3>
<b>שִׁעוּר הַגִּלָּיוֹן</b>. הרווח שמשאירים ריק בשולי הדף, מלמעלה ומלמטה<br>            ומן הצדדים.
<b>וּבֵין דַּף לְדַף</b>. בין כל עמודה ועמודה.
<b>וּכְדֵי תְּפִירָה</b>. שיעור הנצרך לתפירת היריעות זו לזו, שאינו משמש<br>            כרווח בין היריעות.
<b>כְּדֵי לָגֹל עַמּוּד</b>. שיעור הנצרך לגלילת היריעה פעם אחת<br>            על עמודי העץ, בראש הספר ובסופו, שסביבם נגלל הספר (וראה לקמן הי"ד).
<h3> ג</h3>
<b>יִתְכַּוֵּן אָדָם</b>. יתכנן מראש את מתכונת הספר.
<b>וּמְרַבֵּעַ<br>            הָעוֹרוֹת בְּשָׁוֶה</b>. לעשותן יריעות בעלות גובה אחיד.
<b>רֹחַב כָּל עוֹר</b>. גובה העור.
<b>קֶצֶב אֶחָד לַכֹּל</b>. מידה אחת לכל היריעות.
<b>גּוֹלֵל<br>            הָעוֹרוֹת</b>. כורך אותם יחד.
<b>כֶּרֶךְ</b>. גליל.
<b>וּמוֹדֵד בְּחוּט שֶׁל<br>            שָׁנִי</b>. שאינו נמתח, וכך מודד באופן מדויק את ההיקף של הכריכה.
<h3> ד</h3>
<b>כַּנָּה שָׁוָה</b>. סרגל ישר.
<b>עַד שֶׁיֵּדַע כַּמָּה אֶצְבַּע<br>            יֵשׁ בְּכָל עוֹר וָעוֹר</b>. שידע את אורכו המדויק, כדי לחשב את מספר העמודות שיוכל<br>            לכתוב בו (לקמן ה"ו).
<h3> ה</h3>
<b>לִבְדֹּק בָּהֶן שִׁעוּר הַכְּתָב</b>. שיידע באיזה גודל תהיינה האותיות<br>            המתאימות לאותו הספר.
<b>וְכוֹתֵב בָּהֶן דַּף אֶחָד</b>. עמודה אחת לניסיון.
<b>שֶׁאֹרֶךְ הַדַּף שְׁבַע עֶשְׂרֵה אֶצְבָּעוֹת וכו'</b>. בספר שגובהו שישה טפחים,<br>            שהוא עשרים וארבע אצבעות.
<b>לְפִי שֶׁהוּא מַנִּיחַ גִּלָּיוֹן לְמַעְלָה שָׁלֹשׁ<br>            וּלְמַטָּה אַרְבַּע</b>. כנכתב לעיל ה"ב.
<b>רֹחַב הַדַּף הוּא לְפִי הַכְּתָב</b>. רוחב<br>            העמודה נקבע לפי גודל האותיות, שהרי הוא נקבע לפי אורכה של שורה כתובה, שהוא<br>            שלושים אותיות (לעיל ז,ד).
<b>וְכֵן מִנְיַן הַשִּׁיטוֹת שֶׁבַּדַּף יָבֹאוּ לְפִי<br>            הַכְּתָב</b>. מספר השורות שבעמודה אף הוא אינו קבוע, אלא תלוי בגובה<br>            האותיות (לעיל ז,י).
<h3> ו</h3>
<b>יָמֹד רֹחַב הַדַּף בְּאֶצְבְּעוֹת הַכַּנָּה</b>. ימדוד בקנה המידה את<br>            רוחב העמודה.
<b>וִיחַשֵּׁב כַּמָּה דַּפִּין יָבֹאוּ בַּכֶּרֶךְ שֶׁגָּלַל</b>. יחלק<br>            את אורכו הכולל של הכרך, ברוחב העמודה עם שוליה, וכך ידע כמה עמודות נכתבות באורך שכזה.
<b>וְיִרְאֶה<br>            כַּמָּה נִכְתַּב בְּדַף זֶה שֶׁבָּדַק בּוֹ מִן הַתּוֹרָה כֻּלָּהּ</b>. יבדוק מה היחס<br>            בין הכמות שכתב לשאר התורה, לפי הספר שהוא מעתיק ממנו, ויראה אם מספר העמודות הצפוי מספיק<br>            לו.
<h3> ז</h3>
<b>וּכְשֶׁיִּשָּׁאֵר לוֹ מִן הָעוֹר שָׁלֹשׁ אֶצְבָּעוֹת וכו'</b>. ואם<br>            נשאר בשפת היריעה מקום חלק, שאי אפשר לעשותו עמודה נוספת, קוצצו.
<b>וְאַל יָחוּשׁ<br>            שֶׁבָּאַחֲרוֹנָה יִתּוֹסֵף לוֹ עוֹרוֹת אֲחֵרוֹת</b>. לא יחשוש שהוא מצמצם את היקפו של<br>            הספר ולא יהיה כגבהו, משום שאחר כך יוסיף עורות אחרים בכדי להשלים את הספר, שהם כנגד אותם<br>            קצות היריעות שנלקחו בחשבון האורך ונקצצו, ואלו ישלימו להיקף.
<b>וְאֵינוֹ צָרִיךְ<br>            לְחַשֵּׁב דָּבָר זֶה וכו'</b>. אין צריך לחשב את כמות הקצוות שקצץ על מנת להשלים<br>            בהתאם, מפני שאם יכתוב לפי הכתב שחושב מלכתחילה, הדפים ישלימו להיקף כראוי.
<h3> ט</h3>
<b>וּבִשְׁאָר שִׁעוּרֵי תּוֹרָה כֻּלָּהּ</b>. שהוא מידת יסוד למידות<br>            האורך והנפח (ראה הלכות תפילה טו,ד).
<b>הַבֵּינוֹנִי</b>. הממוצע.
<b>זוֹ בְּצַד זוֹ בְּדֹחַק</b>. צמודות זו לזו.
<b>בְּרֶוַח</b>. שאינן<br>            צמודות.
<b>אַרְבַּע אֶצְבָּעוֹת מִזּוֹ</b>. באגודל, ששיעורו נתפרש.
<h3> י</h3>
<b>וְשִׁירַת הַיָּם וְשִׁירַת הַאֲזִינוּ</b>. שהעמודות בהן צריכות להיות<br>            רחבות יותר, משום צורתה של השירה (ראה לעיל ט,ו-ז).
<b>אֶלֶף וּשְׁלֹשׁ מֵאוֹת<br>            וְשִׁשִּׁים וָשֵׁשׁ אֶצְבָּעוֹת</b>. שלכל עמודה מחשבים שש אצבעות (לעיל ה"ו),<br>            ולשתיים מהן — של השירות — מוסיפים עוד שתי אצבעות, וכך עולה החישוב לאלף שלוש<br>            מאות ושישים (ולגבי שש האצבעות הנוספות ראה הלכה הבאה).
<h3> יא</h3>
<b>לַגִּלָּיוֹן שֶׁבִּתְחִלַּת הַסֵּפֶר וְשֶׁבְּסוֹפוֹ</b>. שנגלל<br>            על עמודי העץ שסביבם נכרך הספר (לקמן הי"ד).
<b>וְהָעוֹרוֹת שֶׁכָּתַבְנוּ בָּהֶן<br>            עוֹרוֹת אֵילִים</b>. והדבר חשוב לכך שאין להשוות לחישוב זה עורות מסוג אחר, משום שהם<br>            בעלי עובי אחר.
<b>לֹא תִּיגַע</b>. לא תצטרך לטרוח לחשב מחדש.
<b>אֶלָּא<br>            מִיָּד יָבֹא לְךָ אָרְכּוֹ כְּהֶקֵּפוֹ</b>. משום שהתוספות זניחות, ומשפיעות באופן<br>            מזערי על ההיקף.
<h3> יב</h3>
<b>פָּחוֹת מִשְּׁלֹשָׁה דַּפִּין וכו'</b>. שקיצור היריעות או<br>            אריכותן אינם נוי לספר.
<b>חוֹלֵק אוֹתָהּ</b>. חותך אותה, שיהיה אורכה ממוצע.
<b>אֲבָל בְּסוֹף הַסֵּפֶר</b>. ואין מדקדקים בכך שם, שבסופו של ספר שכיחים דברים שאינם נוי<br>            כל כך שנגרמו מאילוצים מעשיים.
<h3> יג</h3>
<b>בְּגִידִין שֶׁל בְּהֵמָה... כְּדֶרֶךְ שֶׁתּוֹפְרִין הַתְּפִלִּין</b>. בחוטים<br>            שמייצרים מן הגידים (ראה לעיל ג,ט).
<b>וַאֲפִלּוּ מִנְּבֵלוֹת וּטְרֵפוֹת שֶׁלָּהֶן</b>. שאף<br>            הן ממין טהור (לעיל א,י).
<h3> יד</h3>
<b>אֵינוֹ תּוֹפֵר כָּל הַיְרִיעָה כֻּלָּהּ מִתְּחִלָּתָהּ עַד סוֹפָהּ</b>. אין<br>            תופרים את היריעות זו לזו לכל אורכן.
<b>שֶׁלֹּא תִּקָּרַע הַיְרִיעָה בְּאֶמְצָעָהּ<br>            כְּשֶׁיִּגְלֹל</b>. שאם התפירה מושלמת, תיקרע היריעה עצמה במקרה של מתיחת הספר יתר על<br>            המידה. אך מכיוון שמשיירים בתפירה, אם יימתח הספר, ייקרע מקום התפירה וקל לתקנה.
<b>וְתוֹפֵר<br>            הָעוֹר שֶׁשִּׁיֵּר בַּתְּחִלָּה וּבַסּוֹף</b>. בשני קצות הספר (לעיל ה"ב,<br>            הי"א).
<b>וְיַרְחִיק בֵּין הָעַמּוּד וְהַכְּתָב שֶׁבַּדַּף</b>. שלא יכרוך כל<br>            שארית הגיליון על העמוד.
<h3> טו</h3>
<b>בְּתוֹךְ שְׁתֵּי שִׁיטוֹת יִתְפֹּר</b>. קרע הנכנס משפת הקלף מלמעלה<br>            או מלמטה לעומק שתי שורות מן הכתב, תופר ומתקנו.
<b>בְּתוֹךְ שָׁלֹשׁ לֹא יִתְפֹּר...<br>            בְּיָשָׁן שֶׁאֵין עֲפָצוֹ נִכָּר</b>. העפץ הוא גידול הנוצר על גבי צמחים מסוימים (אלה,<br>            אוג ועוד) ומפיקים ממנו חומר המשמש לעיבוד הקלף כדי שיחזיק מעמד לאורך זמן. כאשר אין העיפוץ<br>            ניכר סימן שהספר בלוי מאוד ותפירה גדולה לא תחזיק בו מעמד.
<b>אִם נִכָּר הַגְּוִיל<br>            שֶׁהוּא עָפִיץ תּוֹפֵר וכו'</b>. שהוא סימן לכך שהספר עודנו במצב טוב, והתפירה<br>            תעמוד.
<b>בֵּין דַּף לְדַף וּבֵין תֵּבָה לְתֵבָה יִתְפֹּר</b>. אף אם הקרע עמוק<br>            משתי שורות, שאין הקרע משפיע על הקריאה.
<b>שֶׁלֹּא תֶּחֱסַר אוֹת אַחַת אוֹ תִּשְׁתַּנֶּה צוּרָתָהּ</b>. מחמת הקרע,<br>            שחיסרון אות פוסל את הספר (לקמן י,א).
<h2>פרק י</h2>
<h3> א</h3>
<b>כְּחֻמָּשׁ מִן הַחֻמָּשִׁין וכו'</b>. שהוא ספר קודש, אך אינו<br>            במעלת ספר תורה השלם (ראה לעיל ז,יד).
<b>רשימת הפסולים:</b>. א-ג). ראה לעיל א,יד.<br>            ד). לעיל א,ח. ה). לעיל ז,ד. ו). לעיל א,ט. ז). לעיל ז,ד. ח). לעיל א,ד-ה. ט). לעיל א,יט. י). לעיל<br>            א,יג. יא). לעיל א,טו. יב). לעיל א,ב. יג). לעיל ז,ט; ז,יא. יד). לעיל א,יט. טו). לעיל<br>            א,יט; ט,טו. יו). לעיל ספ"ח. יז-יח). ז,יא; ח,ג. יט). ז,יא. כ). לעיל ט,יג.
<h3> ב</h3>
<b>וַאֲפִלּוּ יָשָׁן לִקַּח בּוֹ חָדָשׁ</b>. אף שבאופן זה אינו מוריד את<br>            דמי הספר מקדושתם (ראה הלכות תפילה יא,יד).
<h3> ג</h3>
<b>אֵצֶל תַּלְמִיד חֲכָמִים</b>. בקבר של תלמיד חכם.
<b>מִטְפְּחוֹת סְפָרִים</b>. שכורכים סביב ספרי הקודש, ויש בהן קדושה<br>            (ראה הלכה הבאה).
<b>תַּכְרִיכִין</b>. בגדים שמלבישים בהם את המת.
<b>לְמֵת<br>            מִצְוָה</b>. מת מישראל שאין מי שיקברהו וצרכי קבורתו מוטלים על הציבור (השווה הלכות אבל<br>            ב,ז).
<h3> ד</h3>
<b>תִּיק</b>. נרתיק שספר התורה נתון בתוכו.
<b>וְהֻנַּח בּוֹ</b>. שאם<br>            הכינו בלי להניחו בו, אינו מתקדש (ראה גם לעיל ד,ט).
<b>וְהָאָרוֹן אוֹ הַמִּגְדָּל</b>. סוגים שונים של ארונות עץ מיטלטלים שמניחים בתוכם ספר תורה (ראה הלכות תפילה יא,ג ובביאור<br>            שם).
<b>אַף עַל פִּי שֶׁהַסֵּפֶר בְּתוֹךְ הַתִּיק</b>. ואינו מונח ישירות בתוך<br>            הארון או המגדל.
<b>הַבִּימוֹת</b>. מבנה מוגבה במרכז בית הכנסת (הלכות תפילה שם).
<b>וְהַלּוּחוֹת</b>. שכותבים עליהם את צורת אותיות האל"ף בי"ת.
<b>אֵין<br>            בָּהֶן קְדֻשָּׁה</b>. ולכן אין צורך לגנזם אם בלו, וכן יכול למכרם ולהשתמש בדמיהם לדברי<br>            חול.
<b>רִמּוֹנֵי כֶּסֶף וְזָהָב</b>. תכשיטים המונחים על גבי נרתיק ספר התורה.
<b>לִקְנוֹת<br>            בִּדְמֵיהֶן סֵפֶר תּוֹרָה אוֹ חֻמָּשׁ</b>. שקדושתם חמורה יותר (ראה הלכות תפילה<br>            יא,יד).
<h3> ה</h3>
<b>הַחֻמָּשִׁין</b>. תורה הכתובה כל חומש בנפרד (לעיל ז,יד). ואין בו<br>            קדושת ספר תורה ופסול לקריאה בציבור, ומשמש ללימודם של ילדים (לעיל ה"א).
<b>אָסוּר<br>            לִזְרֹק אוֹתָן</b>. מיד ליד או ממקום למקום.
<b>הַקְּמֵיעִין</b>. קלף או נייר שכתובים עליו פסוקים או שמות קודש לסגולה<br>            (ראה הלכות שבת כג,כז).
<b>אֶלָּא אִם כֵּן הָיוּ מְחֻפּוֹת עוֹר</b>. שהעור נחשב<br>            לכיסוי.
<h3> ו</h3>
<b>כְּשֶׁהוּא<br>            עָרֹם</b>. כשהאדם ערום (עיין לקמן ה"ח ובפסקים ושיטות שם).
<b>לֹא יֶאֱחֹז אָדָם סֵפֶר תּוֹרָה בִּזְרוֹעוֹ וְיִכָּנֵס בּוֹ לְבֵית<br>            הַמֶּרְחָץ וכו'</b>. ראה גם הלכות תפילין ד,כג, הלכות קריאת שמע ג,ב.
<h3> ז</h3>
<b>בַּיִת</b>. חדר.
<b>שֶׁיֵּשׁ בּוֹ סֵפֶר תּוֹרָה וכו'</b>. ראה גם לעיל ד,כד.
<b>שֶׁאֵינוֹ מְזֻמָּן לוֹ</b>. שאינו הכלי שבו מונח ספר התורה<br>            בדרך כלל.
<h3> ח</h3>
<b>שֶׁאֵין דִּבְרֵי תּוֹרָה מְקַבְּלִין טֻמְאָה</b>. ראה גם הלכות קריאת<br>            שמע ד,ח.
<h3> ט</h3>
<b>כְּשֶׁהוּא מְהַלֵּךְ</b>. כשמישהו מוליך את ספר התורה.
<b>עַד<br>            שֶׁיַּעֲמֹד זֶה שֶׁהוּא מְהַלֵּךְ בּוֹ כְּשֶׁיַּגִּיעֶנּוּ לִמְקוֹמוֹ</b>. עד שייעצר<br>            המוליך את ספר התורה כשיניחנו במקומו.
<b>שֶׁיִּתְכַּסֶּה מֵעֵינֵיהֶם</b>. שלא יראוהו.
<h3> י</h3>
<b>יָתֵר מִדַּאי</b>. הרבה.
<b>דְּבָרִים שֶׁבְּלוּחוֹת הַבְּרִית</b>. כשם שללוחות הברית ייחדו מקום ונהגו בהם כבוד והדר, כך יש לנהוג בכל ספר תורה.
<b>וְלֹא<br>            יִפְשֹׁט רַגְלָיו</b>. ישב כשרגליו לכיוון ספר התורה בדרך ביזיון.
<b>אֶלָּא אִם<br>            כֵּן הָיָה גָּבֹהַּ מִמֶּנּוּ עֲשָׂרָה טְפָחִים</b>. שכשהספר גבוה עשרה טפחים מעל<br>            ראשו, אין אחוריו כנגד הספר ואין בזה ביזיון.
