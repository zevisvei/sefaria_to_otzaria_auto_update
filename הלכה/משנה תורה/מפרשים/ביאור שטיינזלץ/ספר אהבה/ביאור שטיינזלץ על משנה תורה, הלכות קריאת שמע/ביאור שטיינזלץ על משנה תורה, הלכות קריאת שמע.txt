<h1>ביאור שטיינזלץ על משנה תורה, הלכות קריאת שמע</h1>
<h2>פרק א</h2>
<h3> א</h3>
<b>קְרִיַּת שְׁמַע</b>. המורכבת משלוש פרשיות מן התורה (יפורטו לקמן<br>            הל' ב-ג), ופותחת במילים 'שמע ישראל'.
<b>שֶׁנֶּאֱמַר וּבְשָׁכְבְּךָ<br>            וּבְקוּמֶךָ</b>. בשתי הפרשיות הראשונות נזכר שצריך לדבר באותם הדברים בזמנים הללו.
<b>בְּשָׁעָה<br>            שֶׁדֶּרֶךְ בְּנֵי אָדָם שׁוֹכְבִין</b>. בזמן שאנשים ישנים.
<b>עוֹמְדִין</b>. קמים משנתם.
<h3> ב</h3>
<b>וּמַקְדִּימִין לִקְרוֹת פָּרָשַׁת שְׁמַע</b>. פרשה זו נאמרת<br>            ראשונה מביניהן.
<b>יִחוּד הַשֵּׁם</b>. הצהרה על כך שה' בלבד הוא בורא העולם<br>            ומנהיגו, ושכוחו בלתי מוגבל, כאמור: "ה' אלהינו ה' אחד" (ראה הלכות<br>            יסודי התורה א,א-ז).
<b>וְאַהֲבָתוֹ</b>. שיש מצווה לאהוב את ה', כאמור שם:<br>            "ואהבת את ה' אלהיך". ואהבה זו מביאה לידי 'תאוה גדולה לידע השם<br>            הגדול' (שם ב,א-ב).
<b>וְתַלְמוּדוֹ</b>. לימוד ידיעת ה' שמביא לידי אהבתו<br>            (ראה הלכות תשובה י,ו).
<b>שֶׁהוּא הָעִקָּר הַגָּדוֹל שֶׁהַכֹּל תָּלוּי בּוֹ</b>. שזו<br>            המצווה הבסיסית ביותר, שעליה עומדת הדת (ראה גם הלכות יסודי התורה א,ו, הלכות איסורי ביאה<br>            יד,ב).
<b>צִוּוּי עַל שְׁאָר הַמִּצְווֹת</b>. הבטחת שכר על שמירתן, ועונש על<br>            ביטולן.
<b>צִוּוּי עַל זְכִירַת כָּל הַמִּצְווֹת</b>. שהציצית נועדה להזכיר את כל<br>            המצוות כמו שכתוב: "וראיתם אותו, וזכרתם את כל מצוות ה'..." (במדבר טו,לט).
<h3> ג</h3>
<b>שֶׁאֵין מִצְוַת צִיצִית נוֹהֶגֶת בַּלַּיְלָה</b>. שנאמר בה<br>            "וראיתם אותו" – בשעת ראייה, שהוא יום (הלכות ציצית ג,ז).
<b>כֹּל יְמֵי<br>            חַיֶּיךָ</b>. ודרשו חכמים שהמילה 'כל' באה לרבות את הלילות.
<h3> ד</h3>
<b>גּוֹמֵר פָּסוּק רִאשׁוֹן</b>. מסיים "ה' אלהינו ה'<br>            אחד".
<b>וְחוֹזֵר וְקוֹרֵא כְּדַרְכּוֹ</b>. רק 'ברוך שם...' נאמר<br>            בלחש, ואחריו חוזר להמשך הפרשה שהפסיק, וקוראה כרגיל.
<b>וְלָמָּה קוֹרִין כֵּן</b>. ומוסיפים<br>            בקריאת שמע משפט שאינו כתוב בתורה.
<b>דֶּרֶךְ יי שֶׁהָלַךְ בָּהּ אַבְרָהָם וְיִצְחָק</b>. שלימד אברהם אבינו לבניו כפי שנאמר: "אשר יצוה את בניו ואת ביתו אחריו ושמרו דרך<br>            ה' לעשות צדקה ומשפט" (בראשית יח,יט; וראה הלכות דעות א,ז).
<b>שֶׁמָּא יֵשׁ<br>            בָּכֶם פְּסֹלֶת</b>. שמבין הבנים יש מי שאינו ראוי להיכלל בתוך המשפחה.
<b>מִי<br>            שֶׁאֵינוֹ עוֹמֵד עִמִּי בְּיִחוּד אֲדוֹן כָּל הָעוֹלָם</b>. אדם שאינו מצטרף לאמונתי<br>            בייחוד השם.
<b>כָּעִנְיָן שֶׁאָמַר לָנוּ מֹשֶׁה רַבֵּנוּ</b>. כדרך שבדברי משה אל<br>            ישראל, התייחס לאפשרות שקיים אדם או קבוצה "אשר לבבו פונה היום מעם ה' אלהינו,<br>            ללכת לעבד את אלהי הגוים ההם...".
<b>שְׁמַע מִמֶּנּוּ</b>. הקשב להצהרתנו.
<b>אָבִינוּ<br>            יִשְׂרָאֵל</b>. שכך נקרא שמו של יעקב (בראשית לב,כט; לה,י).
<b>הַזָּקֵן</b>. יעקב אבינו.
<b>לְפִיכָךְ נָהֲגוּ כָּל יִשְׂרָאֵל וכו'</b>. לזכר אותו המעמד,<br>            ומשום שאף במשפט זה יש קבלת עול מלכות שמים.
<h3> ה</h3>
<b>מְבָרֵךְ לְפָנֶיהָ וּלְאַחֲרֶיהָ</b>. שלמצוות קריאת שמע נתקנו<br>            ברכות מיוחדות, כהכנה וכחתימה לקריאה.
<h3> ו</h3>
<b>יוֹצֵר אוֹר</b>. ברכת שבח על יצירת המאורות, והזכרת השבח שנותנים<br>            מלאכי מרום על חידוש הבריאה.
<b>אַהֲבַת עוֹלָם</b>. ברכות הודאה על אהבת ה'<br>            אותנו, ובקשות הנוגעות ללימוד התורה.
<b>אֱמֶת וְיַצִּיב... אֱמֶת אֱמוּנָה</b>. ברכות שיש בהן הצהרה על ייחוד ה', והודאה על הגאולה.
<b>מַעֲרִיב עֲרָבִים</b>. ברכת שבח על קביעת זמני היום.
<b>הַשְׁכִּיבֵנוּ</b>. ברכה לשמירה בלילה.
<h3> ז</h3>
<b>פּוֹתֵחַ בָּהּ בְּבָרוּךְ</b>. שבברכות הללו מתחילים בנוסח<br>            'ברוך אתה ה".
<b>וְחוֹתֵם בְּבָרוּךְ</b>. שמסיימים בנוסח<br>            'ברוך אתה ה'...'.
<b>וְאֵין לָהֶן פְּתִיחָה</b>. שאין פותחים בנוסח<br>            ברוך, אלא בברכה עצמה.
<b>עִם שְׁאָר כָּל הַבְּרָכוֹת וכו'</b>. דהיינו כל הברכות שתקנו<br>            חז"ל.
<b>עֶזְרָא וּבֵית דִּינוֹ תִּקְּנוּם</b>. בתחילת ימי הבית השני (לסיבת<br>            התקנה ראה הלכות תפלה א,ד).
<b>וְאֵין אָדָם רַשַּׁאי לִפְחֹת מֵהֶן וְלֹא לְהוֹסִיף<br>            עֲלֵיהֶן</b>. בנוסח הברכה ובצורתה (ראה גם הלכות ברכות א,ה).
<b>כָּל הַמְשַׁנֶּה<br>            מִמַּטְבֵּעַ שֶׁטָּבְעוּ חֲכָמִים</b>. המברך שלא לפי התבנית שקבעו חכמים לאותה הברכה.
<b>וְכָל<br>            שֶׁאֵינוֹ אוֹמֵר אֱמֶת וְיַצִּיב בְּשַׁחֲרִית וֶאֱמֶת אֱמוּנָה בְּעַרְבִית</b>. שהשמיט את המילים הללו מנוסח הברכה, ואף שאמר את שאר הברכה כתקנה.
<b>לֹא יָצָא יְדֵי<br>            חוֹבָתוֹ</b>. ידי חובת ברכה זו, משום שהמילים הללו הן עיקרה של הברכה (השווה הלכות<br>            ברכות ב,ג).
<h3> ח</h3>
<b>לְפִי שֶׁאֵין סֵדֶר לַבְּרָכוֹת</b>. שאין הסדר מעכב.
<b>שֶׁכָּל הַבְּרָכוֹת הוֹלְכוֹת אַחַר חֲתִימָתָן</b>. שעיקר הברכה הוא<br>            חתימתה – הברכה שבסיום.
<h3> ט</h3>
<b>זְמַן קְרִיַּת שְׁמַע בַּלַּיְלָה</b>. הזמן שנחשב<br>            "בשכבך" (לעיל ה"א).
<b>מִשְּׁעַת יְצִיאַת הַכּוֹכָבִים</b>. שהיא<br>            כשליש שעה אחרי שקיעת השמש (הלכות תרומות ז,ב).
<b>עַד חֲצִי הַלַּיְלָה</b>. אמצעיתו<br>            של הלילה.
<b>עַד שֶׁלֹּא עָלָה עַמּוּד הַשַּׁחַר</b>. שקרא לפני זמן עלות השחר,<br>            שהוא תחילת הארת צד מזרח קודם הזריחה (כשעה וחמישית לפניה. פה"מ ברכות א,א).
<b>שֶׁלֹּא<br>            אָמְרוּ עַד חֲצוֹת וכו'</b>. חכמים אמרו שזמן קריאת שמע עד חצות כדי שהאדם לא ידחה<br>            את קיום המצווה וישכחנה, אלא יזדרז בעשייתה; אך באמת זמנה עד עמוד השחר (לעיקרון זה ראה<br>            הלכות מעשה הקרבנות ד,ב).
<h3> י</h3>
<b>הָנֵץ הַחַמָּה</b>. תחילת זריחת השמש.
<b>אֶלָּא אִם כֵּן הָיָה<br>            אָנוּס</b>. שאף שהוא יום (ראה לקמן הי"ב), בשעת הדחק מסתמכים על כך שאף בזמן זה יש<br>            אנשים שישנים.
<b>אֵינוֹ מְבָרֵךְ הַשְׁכִּיבֵנוּ</b>. שאין זה זמן התחלת השכיבה.
<h3> יא</h3>
<b>מִצְוָתָהּ</b>. הזמן הראוי לכתחילה לקריאתה.
<b>שֶׁיַּתְחִיל<br>            לִקְרוֹת קֹדֶם הָנֵץ הַחַמָּה</b>. זמן מועט קודם זריחת השמש.
<b>שֶׁיִּגְמֹר<br>            לִקְרוֹת וּלְבָרֵךְ בְּרָכָה אַחֲרוֹנָה עִם הָנֵץ הַחַמָּה</b>. ויסמוך את חתימת הברכה<br>            האחרונה, 'גאל ישראל' לתפילת השחר, מיד בהגיע זמנה (הלכות תפילה ג,א, ז,יז).
<b>וְשִׁעוּר זֶה כְּמוֹ עִשּׂוּר שָׁעָה</b>. משך הזמן שלוקח לקרוא קריאת<br>            שמע וברכותיה הוא כשש דקות.
<b>שֶׁעוֹנָתָהּ</b>. זמן הקריאה.
<b>עַד סוֹף שָׁלֹשׁ<br>            שָׁעוֹת בַּיּוֹם</b>. עד אחר שלוש 'שעות זמניות' מתחילת היום (שארכן משתנה<br>            לפי משך היום), שהוא רביע היום. שעד זמן זה עדיין יש אנשים שקמים משנתם.
<h3> יב</h3>
<b>אַחַר שֶׁעָלָה עַמּוּד הַשַּׁחַר</b>. שאף זמן זה יכול להיחשב<br>            בגדר יום (לדוגמאות נוספות ראה הלכות תפילה ג,ז, הלכות מילה א,ח, הלכות פרה יא,א).
<b>וּבִשְׁעַת<br>            הַדְּחָק</b>. כאשר הזמן מצומצם.
<h3> יג</h3>
<b>הַקּוֹרֵא אַחַר שָׁלֹשׁ שָׁעוֹת בַּיּוֹם</b>. שכבר עבר זמן<br>            הקריאה (לעיל הי"א).
<b>יְדֵי חוֹבַת קְרִיַּת שְׁמַע בְּעוֹנָתָהּ</b>. שיש<br>            לקראה בזמן קימה (לעיל ה"א).
<b>הֲרֵי הוּא כְּקוֹרֵא בַּתּוֹרָה</b>. שאף זו<br>            מצווה.
<b>וּמְבָרֵךְ הוּא לְפָנֶיהָ וּלְאַחֲרֶיהָ כָּל הַיּוֹם</b>. שאין לברכות<br>            זמן מוגבל, ואינן תלויות בזמן קריאת שמע.
<h2>פרק ב</h2>
<h3> א</h3>
<b>וְלֹא כִּוֵּן לִבּוֹ בְּפָסוּק רִאשׁוֹן</b>. שקראו מבלי תשומת לב<br>            למשמעותו כהצהרה על קבלת עול מלכות שמים (ראה לעיל א,ב).
<b>אֲפִלּוּ הָיָה קוֹרֵא<br>            וכו'</b>. שקרא את הפרשיות ללא קשר למצוות קריאת שמע.
<b>קוֹרֵא בַּתּוֹרָה<br>            כְּדַרְכּוֹ</b>. שהגיע בתוך לימודו לאותן הפרשיות.
<b>אוֹ מַגִּיהַּ אֶת<br>            הַפָּרָשִׁיּוֹת</b>. קורא אותן מתוך הכתב בכדי לתקנן מטעויות.
<b>בְּעוֹנַת<br>            קְרִיאָה</b>. בזמן הראוי לקריאת שמע.
<h3> ב</h3>
<b>קוֹרְאִין כְּדַרְכָּן</b>. באופן שבו הם מצויים בשעת הקריאה, ואין<br>            צורך להיות בתנוחה מסוימת (השווה הלכות תפילה ה,א-ב).
<b>מֻטָּל וּפָנָיו טוּחוֹת<br>            בַּקַּרְקַע</b>. שוכב כשפניו מופנות כלפי מטה, משום ששכיבה באופנים אלו<br>            אינה מכובדת (ראה גם הלכות איסורי ביאה כא,יט, הלכות דעות ד,ה).
<h3> ג</h3>
<b>עוֹמֵד בְּפָסוּק רִאשׁוֹן</b>. עוצר, כדי שיכוון לבו<br>            בפסוק זה (כאמור לעיל ה"א).
<b>הָיָה יָשֵׁן מְצַעֲרִין אוֹתוֹ... עַד שֶׁיִּקְרָא<br>            פָּסוּק רִאשׁוֹן</b>. שהוא עיקרה של המצווה (לעיל ה"א).
<b>מִכָּאן וָאֵילָךְ</b>. לאחר שקרא פסוק ראשון (לדין דומה ראה הלכות תפילה ז,ב).
<h3> ד</h3>
<b>מַפְסִיק עַד שֶׁיִּקְרָא פָּרָשָׁה רִאשׁוֹנָה כֻּלָּהּ</b>. פוסק<br>            ממלאכתו בפרשה הראשונה.
<b>הָאֻמָּנִין</b>. בעלי מקצוע המועסקים על ידי אחר.
<b>שֶׁלֹּא תְּהֵא קְרִיאַת עֲרַאי</b>. כדבר שאיננו עיקרי וחשוב (ראה עוד לקמן ה"ח).
<b>קוֹרֵא בִּמְקוֹמוֹ</b>. ואינו צריך לרדת, אף שהעמידה שם מפריעה לכוונה (השווה הלכות<br>            תפילה ה,ח).
<b>וּמְבָרֵךְ לְפָנֶיהָ וּלְאַחֲרֶיהָ</b>. שהברכות קשורות בקריאה (לעיל<br>            א,ה; וראה לקמן הי"ג), אף שפטרו את האומנים מברכות מסוימות בשעת עבודתם (ראה הלכות<br>            תפילה ה,ח, הלכות ברכות ב,ב).
<h3> ה</h3>
<b>פּוֹסֵק וְקוֹרֵא</b>. מפסיק מלימודו (השווה הלכות תפילה ו,ח).
<b>וְיִקְרָא אִם נִשְׁאַר עֵת לִקְרוֹת</b>. שיקרא אחר כך, אם עדיין לא עבר הזמן.
<h3> ו</h3>
<b>הָיָה עוֹסֵק בַּאֲכִילָה... גּוֹמֵר</b>. שאינו צריך להפסיק<br>            ממעשיו, אלא יקרא אחרי שיגמרם.
<b>וְאִם הָיָה מִתְיָרֵא... הֲרֵי זֶה מְשֻׁבָּח</b>. שהזדרז במצווה. אך אין חובה לעשות כך.
<h3> ז</h3>
<b>מִי שֶׁיָּרַד לִטְבֹּל</b>. אחר עלות השחר, והגיע 'זמן<br>            מצוותה' של קריאת שמע של שחרית, שמסתיים עם הזריחה (לעיל א,יא).
<b>וְאִם הָיָה<br>            מִתְיָרֵא שֶׁמָּא תָּנֵץ קֹדֶם שֶׁיִּקְרָא</b>. שלא יספיק לעלות מן המים ולהתכסות לפני<br>            הזריחה.
<b>יִתְכַּסֶּה בַּמַּיִם</b>. שהמים עשויים להיחשב ככיסוי, בתנאים שיתבארו.
<b>וְלֹא<br>            יִתְכַּסֶּה לֹא בְּמַיִם שֶׁרֵיחָן רַע</b>. שאסור לקרוא במקום שיש בו ריח רע (לקמן<br>            ג,יב).
<b>וְלֹא בְּמֵי הַמִּשְׁרָה</b>. מי שריית פשתן, שאף הם מסריחים.
<b>מִפְּנֵי<br>            שֶׁעֶרְוָתוֹ נִרְאֵית מֵהֶן</b>. ואסור לקרוא כנגד הערווה (לקמן ג,יז).
<b>בְּמַיִם<br>            עֲכוּרִים</b>. שאינם שקופים, והערווה אינה נראית דרכם.
<h3> ח</h3>
<b>לֹא יִרְמֹז בְּעֵינָיו וְלֹא יִקְרֹץ בִּשְׂפָתָיו וְלֹא יַרְאֶה<br>            בְּאֶצְבְּעוֹתָיו</b>. שלא יסמן דבר מה לאחרים, אף בלא הפסקה בדיבור.
<b>קְרִיאַת<br>            עֲרַאי</b>. כדבר שאיננו עיקרי וחשוב.
<b>הֲרֵי זֶה מְגֻנֶּה</b>. שמזלזל במצווה.
<b>וְצָרִיךְ<br>            לְהַשְׁמִיעַ לְאָזְנוֹ</b>. שיקרא בקול עד שישמע את דבריו.
<b>וְאִם לֹא הִשְׁמִיעַ<br>            לְאָזְנוֹ יָצָא</b>. בין שהוציא בשפתיו בין שבירך בלבו (הלכות ברכות א,ז).
<b>לְדַקְדֵּק בְּאוֹתִיּוֹתֶיהָ</b>. לדייק בקריאתן, כפי שיתבאר בהלכה הבאה.
<h3> ט</h3>
<b>שֶׁלֹּא יְרַפֶּה הֶחָזָק וְלֹא יְחַזֵּק הָרָפֶה</b>. יקרא אותיות<br>            דגושות כרפויות, או להפך.
<b>וְלֹא יָנִיד הַנָּח וְלֹא יָנִיחַ הַנָּד</b>. יקרא<br>            שווא נח כשווא נע, או להפך.
<b>לְפִיכָךְ</b>. מכיוון שצריך לדקדק בקריאה.
<b>לִתֵּן רֶוַח בֵּין<br>            כָּל שְׁתֵּי אוֹתוֹת הַדּוֹמוֹת וכו'</b>. להפסיק מעט ביניהן, כדי שלא יתמזגו לאחת
<b>וְצָרִיךְ לְבָאֵר זַיִ"ן שֶׁל תִּזְכְּרוּ</b>. להגותה בבירור, שלא תישמע<br>            כסמ"ך.
<b>וְצָרִיךְ לְהַאֲרִיךְ בַּדַּא"ל שֶׁל אֶחָד וכו'</b>. להגותה<br>            במשך זמן, כדי שיוכל אז לכוון להמליכו בכל העולם.
<b>וְצָרִיךְ שֶׁלֹּא יַחֲטֹף<br>            בַּחֵי"ת</b>. שלא יקצר בהגייתה, וכתוצאה מכך יאריך באופן יחסי את הגיית<br>            האל"ף.
<b>אֵי חַד</b>. שמשמעו אין אחד.
<h3> י</h3>
<b>בְּכָל לָשׁוֹן שֶׁיִּהְיֶה מַכִּירָהּ</b>. בכל שפה שהוא מבין.
<b>צָרִיךְ לְהִזָּהֵר מִדִּבְרֵי שִׁבּוּשׁ</b>. שיתרגם את הקריאה כהוגן לאותה השפה,<br>            וייזהר שלא יטעה בתרגום באופן שישבש את המשמעות.
<b>וּמְדַקְדֵּק בְּאוֹתָהּ הַלָּשׁוֹן<br>            וכו'</b>. שצריך לדייק בהגייתה כשם שמדקדקים בלשון הקודש.
<h3> יא</h3>
<b>לְמַפְרֵעַ</b>. שלא לפי הסדר.
<b>לְפִי שֶׁאֵינָהּ סְמוּכָה<br>            לָהּ בַּתּוֹרָה</b>. שאין פרשיות קריאת שמע כתובות בתורה ברצף, ואף אינן נאמרות לפי<br>            סדרן בתורה (ראה לעיל א,ב).
<b>קָרָא פָּסוּק וְחָזַר... הֲרֵי זֶה מְגֻנֶּה</b>. שזו<br>            התנהגות שאינה מכובדת, שנראה כמזלזל בכבוד הברכה.
<b>קָרָא מִלָּה אַחַת וּכְפָלָהּ...<br>            מְשַׁתְּקִין אוֹתוֹ</b>. שנראה כאילו פונה לשתי רשויות (ראה גם הלכות תפילה ט,ד).
<h3> יב</h3>
<b>סֵרוּגִין</b>. בהפסקות.
<b>אֲפִלּוּ שָׁהָה בֵּין סֵרוּג<br>            לְסֵרוּג כְּדֵי לִגְמֹר אֶת כֻּלָּהּ</b>. אף שיעור זמן שמספיק לקריאה כולה, אינו מצריך<br>            שיחזור לראש הקריאה (השווה הלכות תפילה ד,יג).
<b>עַל הַסֵּדֶר</b>. לפי הסדר, ולא<br>            למפרע.
<b>וּבִלְבַד שֶׁיְּהֵא עֵר בְּפָסוּק רִאשׁוֹן</b>. שצריך לכוון בו (לעיל<br>            ה"א).
<h3> יג</h3>
<b>סָפֵק קָרָא קְרִיַּת שְׁמַע... חוֹזֵר וְקוֹרֵא וּמְבָרֵךְ לְפָנֶיהָ<br>            וּלְאַחֲרֶיהָ</b>. שהקריאה היא מן התורה, וספקה להחמיר. וקורא אותה יחד עם ברכותיה<br>            כתקנה.
<b>וְנִסְתַּפֵּק לוֹ אִם בֵּרֵךְ... אֵינוֹ חוֹזֵר וּמְבָרֵךְ</b>. שאין<br>            הברכות מן התורה, וספקן להקל (ראה הלכות ברכות ח,יב).
<b>נֶעְלַם מִמֶּנּוּ בֵּין<br>            פָּרָשָׁה לְפָרָשָׁה</b>. שיודע שסיים קטע כלשהו ואינו יודע איזה.
<b>חוֹזֵר לְפֶרֶק<br>            רִאשׁוֹן שֶׁהוּא וְאָהַבְתָּ</b>. שייתכן שהוא מצוי בהפסקה שלפני 'ואהבת'.
<h3> יד</h3>
<b>חוֹזֵר לְרֹאשׁ הַפֶּרֶק</b>. כך שבוודאי יקרא את כולו.
<b>חוֹזֵר<br>            לְוּכְתַבְתָּם שֶׁבִּשְׁמַע</b>. שמא מקומו שם.
<b>אַחַר שֶׁקָּרָא לְמַעַן<br>            יִרְבּוּ</b>. שהמשיך לקרוא את הפסוק שבא אחרי "וכתבתם" שב'והיה אם<br>            שמע'
<b>שֶׁעַל הֶרְגֵּל לְשׁוֹנוֹ הוּא הוֹלֵךְ</b>. הואיל והגיע לשם, יש<br>            להניח שאמר לפי הרגל לשונו את הפרשיות כתיקונן.
<h3> טו</h3>
<b>וּפָגַע בַּאֲחֵרִים אוֹ פָּגְעוּ בּוֹ</b>. נפגש עם אחרים, ורוצה<br>            או צריך לשאול בשלומם.
<b>בֵּין פֶּרֶק לְפֶרֶק</b>. בין הפרשיות, כפי שיתבאר לקמן<br>            הי"ז.
<b>פּוֹסֵק וּמַתְחִיל וְשׁוֹאֵל בִּשְׁלוֹם וכו'</b>. שמפסיק את<br>            הקריאה, ומותר לו לפתוח ולשאול בשלומם, אף אם הם לא פנו אליו.
<b>שֶׁפָּגַע בְּאָבִיו<br>            אוֹ רַבּוֹ אוֹ מִי שֶׁהוּא גָּדוֹל מִמֶּנּוּ בְּחָכְמָה</b>. שחייב לכבדם (הלכות ממרים<br>            ו,א, הלכות תלמוד תורה ה,א).
<b>וּמֵשִׁיב שָׁלוֹם לְכָל אָדָם וכו'</b>. שבין<br>            הפרקים יכול להשיב שלום אף למי שאינו חייב בכבודו, הואיל והשני פתח.
<h3> טז</h3>
<b>מִתְיָרֵא מִמֶּנּוּ כְּגוֹן מֶלֶךְ אוֹ אַנָּס</b>. שההימנעות<br>            משאילת שלום עלולה להביא לידי סכנה.
<b>מִי שֶׁהוּא חַיָּב בִּכְבוֹדוֹ... פּוֹסֵק<br>            וּמֵשִׁיב לוֹ שָׁלוֹם</b>. שמקלים בהשבת שלום, הואיל והשני פתח.
<h3> יז</h3>
<b>אֲבָל בֵּין וַיֹּאמֶר לֶאֱמֶת וְיַצִּיב הֲרֵי הוּא כְּאֶמְצַע<br>            הַפֶּרֶק</b>. שצריך להצמיד את המילים "ה' אלהיכם" למילה<br>            "אמת", כדי שקריאת שמע אף תיחתם בקבלת עול מלכות שמים (ראה הלכות יסודי התורה<br>            א,ג-ד).
<b>וְלֹא יַפְסִיק אֶלָּא לִשְׁאֹל מִפְּנֵי הַיִּרְאָה וכו'</b>. כדין<br>            אמצע הפרק (לעיל הט"ז).
<b>לֹא יְאַחֵר קְרִיאָתָהּ וְיֵלֵךְ לְבַקֵּשׁ הַמַּיִם</b>. לא יתעכב<br>            מלקרוא בשל הצורך לחפש מים (השווה הלכות תפילה ד,ב-ג).
<b>מְקַנֵּחַ יָדָיו...<br>            בִּצְרוֹר</b>. מנקה אותן באבנים.
<h2>פרק ג</h2>
<h3> ב</h3>
<b>בְּבֵית הַמֶּרְחָץ... בְּבֵית הַכִּסֵּא</b>. שהם מקומות מאוסים,<br>            כפי שיתבאר לקמן (וראה הלכות תפילה ד,ח).
<b>בְּבֵית הַקְּבָרוֹת... בְּצַד הַמֵּת</b>. שאין<br>            עוסקים בדברים של קדושה בקרבת המת או בבית הקברות (ראה הלכות אבל יד,יג, הלכות תפילין ד,כג,<br>            י,ו).
<h3> ג</h3>
<b>כְּנֶגְדּוֹ</b>. מולו ובסמוך אליו.
<b>אֲבָל לֹא בְּתוֹכוֹ</b>. שהמקום<br>            מאוס מעצם הכנתו כבית הכיסא, אף על פי שטרם השתמשו בו.
<b>מֶרְחָץ חָדָשׁ מֻתָּר<br>            לִקְרוֹת בְּתוֹכוֹ</b>. שעדיין אינו מקום מאוס עד שישתמשו בו.
<b>זִמֵּן אֶחָד מֵהֶן<br>            לְבֵית הַכִּסֵּא</b>. ייעדו לשימוש זה.
<b>וְאָמַר עַל הַשֵּׁנִי וְזֶה</b>. שאין<br>            כאן לשון זימון ודאית.
<b>אָמַר וְגַם זֶה</b>. שזו לשון זימון ודאית.
<h3> ד</h3>
<b>בִּלְשׁוֹן חֹל</b>. בשפה זרה, שאינה לשון הקודש.
<b>לְהַרְהֵר<br>            בְּלִבּוֹ</b>. לחשוב מבלי לבטא בדיבור.
<h3> ה</h3>
<b>דְּבָרִים שֶׁל חֹל</b>. שאינם דברי תורה או הלכה.
<b>מֻתָּר<br>            לְאָמְרָן בִּלְשׁוֹן הַקֹּדֶשׁ</b>. שאין איסור על הדיבור בלשון הקודש באותם המקומות.
<b>וְכֵן הַכִּנּוּיִין</b>. תאריו של הקב"ה.
<b>הַשֵּׁמוֹת הַמְיֻחָדִין וְהֵן הַשֵּׁמוֹת שֶׁאֵין נִמְחָקִין</b>. השמות הקדושים שנקרא בהם הקב"ה, שמחיקתם אסורה (לאיסור ולפירוט השמות ראה הלכות יסודי<br>            התורה ו,א-ב).
<b>וּבְבֵית הַמֶּרְחָץ הַיָּשָׁן</b>. שנעשה בו שימוש (לעיל<br>            ה"ג).
<b>לְהַפְרִישׁ מִדָּבָר הָאָסוּר</b>. למנוע מאדם לעשות מעשה שיש בו<br>            איסור.
<b>מַפְרִישׁ וַאֲפִלּוּ בִּלְשׁוֹן הַקֹּדֶשׁ וּבְעִנְיְנֵי קֹדֶשׁ</b>. רשאי<br>            לומר לו את הדין, אף בלשון הקודש.
<h3> ו</h3>
<b>וְצוֹאַת כְּלָבִים וַחֲזִירִים</b>. שנעשה בהן שימוש לצורך עיבוד<br>            העורות.
<b>בִּזְמַן שֶׁיֵּשׁ בְּתוֹכָן עוֹרוֹת</b>. שאז הן מדיפות ריח רע.
<b>אֲבָל מֵי רַגְלֵי בְּהֵמָה קוֹרְאִין כְּנֶגְדָּן</b>. שאינם מסריחים ומאוסים כל כך.
<b>קָטָן שֶׁאֵינוֹ יָכוֹל לֶאֱכֹל כַּזַּיִת וכו'</b>. תינוק שאיננו מסוגל לאכול כמות<br>            של כזית מאכל העשוי מדגן, בשיעור זמן שבו מבוגר אוכל מאכל מדגן בגודל של שלוש ביצים, והוא<br>            שיעור זמן אכילה לכל עניינים שבתורה (ראה הלכות מאכלות אסורות יד,ח).
<b>אֵין<br>            מַרְחִיקִין וכו'</b>. שאינם מאוסים כל כך.
<h3> ח</h3>
<b>יַרְחִיק</b>. יתרחק.
<b>אִם הָיוּ כְּנֶגֶד פָּנָיו מַרְחִיק<br>            מֵהֶן וכו'</b>. מתרחק מהם, עד שלא יהיו בטווח ראייתו (ראה הלכות תפילה ד,ט).
<h3> ט</h3>
<b>בְּמָקוֹם שָׁוֶה</b>. באותו הגובה.
<b>יוֹשֵׁב בְּצַד הַמָּקוֹם<br>            וְקוֹרֵא</b>. ואינו צריך להתרחק.
<b>שֶׁהֲרֵי נִפְסַק בֵּינֵיהֶן</b>. שמדובר<br>            ברשות אחרת, אף שאין ביניהם מרחק של ארבע אמות.
<b>כָּפָה כְּלִי</b>. הפך כלי, שמכסה<br>            אותם לחלוטין.
<b>כִּקְבוּרִין</b>. טמונים ומכוסים, כדלקמן ה"י.
<h3> י</h3>
<b>אַף עַל פִּי שֶׁהוּא רוֹאֶה אוֹתָהּ וכו'</b>. נחשב למחיצה,<br>            ואין בעיה בעצם ראיית הצואה (השווה לקמן הט"ז).
<b>מֵי רַגְלַיִם שֶׁל פַּעַם<br>            אַחַת</b>. הטלת שתן אחת, ורביעית מים מפיגה אותה.
<h3> יא</h3>
<b>בְּגֻמָּא</b>. בתוך גומה קטנה בקרקע.
<b>עוֹמֵד בְּסַנְדָּלוֹ<br>            עַל הַגֻּמָּא</b>. והסנדל משמש כמחיצה.
<b>מְעוּטָה בְּיוֹתֵר כְּמוֹ טִפָּה רוֹקֵק<br>            עָלֶיהָ</b>. שכמות זו יכולה להתכסות ברוק.
<b>נְטִישַׁת צוֹאָה</b>. לכלוך שאין<br>            בו ממשות.
<b>מֻתָּר לִקְרוֹת לְפִי שֶׁאֵין לָהּ רֵיחַ</b>. ואינה בגדר צואה.
<b>אִם<br>            הָיְתָה בִּמְקוֹמָהּ</b>. בפי הטבעת.
<b>מִפְּנֵי שֶׁצּוֹאָה לַחָה הִיא וכו'</b>. אף<br>            בכמות מזערית, הואיל והיא במקומה.
<h3> יב</h3>
<b>רֵיחַ רַע שֶׁיֵּשׁ לוֹ עִקָּר</b>. שבא מדבר הנראה לעין.
<b>רוּחַ מִלְּמַטָּה</b>. נפיחה.
<b>גְּרָף שֶׁל רְעִי וְעָבִיט שֶׁל מֵימֵי רַגְלַיִם</b>. כלים<br>            המיוחדים לצואה ושתן.
<b>שֶׁהֵן כְּבֵית הַכִּסֵּא</b>. שאסור לקרוא בו אף אם הוא נקי<br>            (לעיל ה"ג).
<h3> יג</h3>
<b>שָׁטָה</b>. צפה.
<b>וּפִי חֲזִיר כְּצוֹאָה עוֹבֶרֶת</b>. שהוא<br>            מטונף תמיד.
<h3> יד</h3>
<b>לֹא יַנִּיחַ יָדָיו עַל פִּיו וְיִקְרָא</b>. שאין זו מחיצה<br>            המועילה.
<b>עַד שֶׁיִּכְלֶה בָּאְשָׁהּ</b>. עד שייגמר הסירחון.
<h3> טו</h3>
<b>הֲרֵי זֶה מֻתָּר לִקְרוֹת</b>. שאין דרך להשאיר את הטינופת בבית.
<b>הָיָה קוֹרֵא בָּאַשְׁפָּה</b>. שהיא מקום שנהגו להתפנות בו.
<b>אֲבָל סְפֵק מֵי<br>            רַגְלַיִם וכו'</b>. שדין מי רגלים קל יותר (ראה גם לעיל ה"ו).
<h3> טז</h3>
<b>כָּךְ אָסוּר לִקְרוֹת כְּנֶגֶד הָעֶרְוָה</b>. שמן הפסוק<br>            "ולא יראה בך ערות דבר" (דברים כג,טו), נלמד שלא לדבר בדברי תורה כנגד הערווה.
<b>עַד שֶׁיַּחֲזִיר פָּנָיו</b>. שיסב את פניו לכיוון אחר, ולא יראה אותה.
<b>אֲפִלּוּ<br>            גּוֹי אוֹ קָטָן</b>. שאין הדבר תלוי בחיובם במצוות, אלא בהגדרת ערווה
<b>וַאֲפִלּוּ<br>            הָיְתָה מְחִצָּה שֶׁל זְכוּכִית</b>. אינה מועילה לעניין זה, הואיל והאיסור נוגע לראייה<br>            (השווה לעיל ה"י).
<b>וְכָל גּוּף הָאִשָּׁה עֶרְוָה</b>. בחלקי הגוף שנהגו<br>            לכסותם.
<h3> יז</h3>
<b>כְּנֶגֶד עֶרְוָתוֹ</b>. ערוות עצמו (ראה לעיל ב,ז).
<b>הָיְתָה<br>            חֲגוֹרָה שֶׁל בֶּגֶד... עַל מָתְנָיו</b>. שמכסה את ערוותו, אך לא את שאר גופו.
<b>שֶׁלֹּא יִהְיֶה עֲקֵבוֹ נוֹגֵעַ בְּעֶרְוָתוֹ</b>. שאף המגע אסור<br>            כראייה.
<b>חוֹצֵץ בְּטַלִּיתוֹ מִתַּחַת לִבּוֹ</b>. מפריד באמצעות הבגד שבו הוא<br>            מתכסה, בין הלב לערווה.
<b>לֹא יָחֹץ מִצַּוָּארוֹ</b>. כדי להפריד בין הראש לשאר<br>            הגוף.
<b>מִפְּנֵי שֶׁלִּבּוֹ רוֹאֶה אֶת הָעֶרְוָה</b>. ויש להפריד ביניהם בשעת<br>            הקריאה (וראה הלכות תפילה ד,ז).
<h3> יח</h3>
<b>שְׁנַיִם שֶׁהָיוּ יְשֵׁנִים בְּטַלִּית אַחַת</b>. ואינם לבושים.
<b>עַד<br>            שֶׁתְּהֵא טַלִּית מַפְסֶקֶת בֵּינֵיהֶן וכו'</b>. שהבגד המכסה יחצוץ בין שניהם,<br>            שלא יימצא שנגעו זה בזה, ויבואו להרהור ערווה.
<b>הֲרֵי גּוּפָן כְּגוּפוֹ וְאֵינוֹ<br>            מַרְגִּישׁ מֵהֶן</b>. שאין המגע גורם לו להרהור (ראה גם הלכות איסורי ביאה כא,ז).
<b>מַחֲזִיר<br>            פָּנָיו</b>. מסתובב לצד אחר.
<h3> יט</h3>
<b>וְהוּא שֶׁיִּהְיֶה תַּבְנִיתָם כְּתַבְנִית גְּדוֹלִים</b>. בתנאי<br>            שהתחילה התבגרותם הגופנית.
<b>וְאַחַר כָּךְ לֹא יִקְרָא וכו'</b>. שדינם<br>            כאחרים.
<b>עַד שֶׁיִּהְיֶה הַזָּכָר בֶּן שְׁלֹשׁ עֶשְׂרֵה וכו'</b>. ומגיל זה<br>            מוחזקים כגדולים (הלכות אישות ב,א, ב,י).
<h2>פרק ד</h2>
<h3> א</h3>
<b>נָשִׁים וַעֲבָדִים וּקְטַנִּים פְּטוּרִים מִקְּרִיַּת שְׁמַע</b>. שנשים ועבדים פטורים מן המצוות שקבוע להן זמן (הלכות עבודה זרה יב,ג, הלכות חגיגה ב,א),<br>            וקטנים אינם חייבים במצוות מן התורה עד שיהיו גדולים (להגדרתם ראה הלכות אישות ב,י ואילך).
<b>כְּדֵי<br>            לְחַנְּכָן בַּמִּצְווֹת</b>. וזהו חיוב מדברי חכמים, להרגיל את הקטנים במצוות (לדוגמאות<br>            נוספות ראה הלכות תפילין ד,יג, הלכות ציצית ג,ט, הלכות ברכות ה,א ועוד).
<b>מִי שֶׁהָיָה<br>            לִבּוֹ טָרוּד וְנֶחְפָּז וכו'</b>. לא הייתה דעתו מיושבת מחמת אותו העניין.
<b>שֶׁמָּא<br>            לֹא יִמְצָא בְּתוּלִים</b>. שמא ימצא שאינה בתולה (ראה הלכות אישות יא,ט)
<b>וְאִם<br>            שָׁהָה עַד מוֹצָאֵי שַׁבָּת</b>. דהיינו ארבעה ימים, שהבתולה נישאת ביום רביעי (שם<br>            י,טו).
<b>שֶׁהֲרֵי נִתְקָרְרָה דַּעְתּוֹ וְלִבּוֹ גַּס בָּהּ</b>. שנרגע וכבר אינו<br>            נרגש כל כך.
<h3> ב</h3>
<b>שֶׁהוּא עוֹסֵק בְּמִצְוָה</b>. שיש בנישואין משום מצוות פרייה ורבייה.
<b>וְאֵין לוֹ דָּבָר שֶׁמְּשַׁבֵּשׁ אֶת דַּעְתּוֹ</b>. שאינו חרד פן לא תימצא בתולה.
<h3> ג</h3>
<b>מֵת שֶׁהוּא חַיָּב לְהִתְאַבֵּל עָלָיו</b>. קרובים מדרגה ראשונה (ראה<br>            הלכות אבל ב,א-ב).
<b>פָּטוּר מִקְּרִיַּת שְׁמַע עַד שֶׁיִּקְבְּרֶנּוּ</b>. וכן<br>            פטור מכל המצוות שבתורה (הלכות אבל ד,ו; וראה הלכות תפילה ו,י לגבי פטור מתפילה).
<b>אַף עַל פִּי שֶׁאֵינוֹ מֵתוֹ וכו'</b>. שאינו קרובו, פטור משום שהוא<br>            עוסק במצווה.
<b>וְהַשֵּׁנִי נִשְׁמָט לְמָקוֹם אַחֵר וְקוֹרֵא</b>. שאין בו צורך<br>            לשמירה. וצריך ללכת למקום אחר משום שאין לקרוא בצד המת (לעיל ג,ב).
<h3> ד</h3>
<b>אֵין מוֹצִיאִין אֶת הַמֵּת לְקָבְרוֹ סָמוּךְ לִזְמַן קְרִיַּת שְׁמַע</b>. כדי<br>            שלא לבטל את המלווים מן הקריאה בזמנה.
<b>אָדָם גָּדוֹל</b>. חשוב ומכובד.
<b>וְהֵן<br>            מְלַוִּין אֶת הַמֵּת</b>. בעודם עוסקים בהלוויה.
<b>וְחִלּוּפֵיהֶן וְחִלּוּפֵי<br>            חִלּוּפֵיהֶן</b>. כל אלו שנועדו להחליף אותם בנשיאת המיטה.
<h3> ה</h3>
<b>בִּזְמַן שֶׁהַמֵּת מֻנָּח לִפְנֵיהֶן</b>. ואינם יכולים לקרוא בפניו<br>            (כדלעיל ה"ג).
<b>וְדוֹמֵם</b>. שותק ואינו קורא עמהם.
<h3> ו</h3>
<b>וְחָזְרוּ הָאֲבֵלִים לְקַבֵּל תַּנְחוּמִים</b>. הלכו למקום בו עומדים<br>            ומנחמים אותם.
<b>לַעֲשׂוֹת שׁוּרָה לְקַבֵּל תַּנְחוּמִים</b>. המנחמים עומדים לפני<br>            האבלים שורה אחר שורה, ואחד אחד עוברים לפני האבלים ומנחמים אותם (הלכות אבל יג,א-ב).
<b>לְהַתְחִיל וְלִגְמֹר אֲפִלּוּ פָּסוּק אֶחָד וכו'</b>. בזמן<br>            ההליכה מן הקבר לשורה.
<b>שֶׁיִּפָּטְרוּ</b>. שייפרדו.
<b>הַפְּנִימִיִּים</b>. העומדים<br>            בשורה הפנימית, הקרובים ביותר לאבלים.
<h3> ז</h3>
<b>וְהוּא שֶׁתְּהֵא דַּעְתּוֹ מְיֻשֶּׁבֶת עָלָיו</b>. שדעתו תהיה פנויה<br>            לקריאה (השווה הלכות תפילה ד,טו).
<h3> ח</h3>
<b>כָּל הַטְּמֵאִים חַיָּבִין... אַף עַל פִּי שֶׁאֶפְשָׁר לָהֶן לַעֲלוֹת<br>            מִטֻּמְאָתָן וכו'</b>. שאין הטומאה מעכבת את הקריאה כלל, אף אם קיימת האפשרות<br>            להיטהר ממנה ולקרוא בטהרה (ראה גם הלכות ברכות א,ט).
<b>וְעֶזְרָא וּבֵית דִּינוֹ<br>            תִּקְּנוּ שֶׁלֹּא יִקְרָא בַּעַל קֶרִי וכו'</b>. וטעם תקנה זו כדי לגדור את העם<br>            מריבוי התשמיש (הלכות תפילה ד,ד-ה).
<b>וְלֹא פָּשְׁטָה תַּקָּנָה זוֹ בְּכָל יִשְׂרָאֵל<br>            וְלֹא הָיָה כֹּחַ לְרֹב הַצִּבּוּר לַעֲמֹד בָּהּ</b>. התקנה לא התפשטה בכל ישראל, משום<br>            שלא יכלו לעמוד בה.
<b>לְפִיכָךְ בָּטְלָה</b>. שכך הדין בתקנה שלא פשטה ברוב הקהל<br>            (הלכות ממרים ב,ו).
<b>וְהֵן בַּעֲלֵי קְרָאִין</b>. בעודם טמאים בטומאת קרי, בלא<br>            שטבלו (וראה עוד הלכות תפילה ד,ו).
