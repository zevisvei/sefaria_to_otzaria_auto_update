<h1>ביאור שטיינזלץ על שמות</h1>
<h2>פרק א</h2>
(א) <b>וְאֵלֶּה שְׁמוֹת בְּנֵי יִשְׂרָאֵל</b>, יעקב<br>    <b>הַבָּאִים מִצְרָיְמָה, אֵת</b>, עם<br>    <b>יַעֲקֹב, אִישׁ וּבֵיתוֹ בָּאוּ:</b>
(ב) <b>רְאוּבֵן שִׁמְעוֹן לֵוִי וִיהוּדָה,</b>
(ג) <b>יִשָּׂשכָר זְבוּלֻן וּבִנְיָמִן,</b>
(ד) <b>דָּן וְנַפְתָּלִי, גָּד וְאָשֵׁר.</b>
(ה) <b>וַיְהִי כָּל נֶפֶשׁ יֹצְאֵי יֶרֶךְ יַעֲקֹב שִׁבְעִים נָפֶשׁ, וְ</b> עמם נמנה גם <br>    <b>יוֹסֵף,</b> שלא בא אתם מארץ כנען, אלא <br>    <b>הָיָה</b> כבר <br>    <b>בְמִצְרָיִם</b> עם משפחתו. במניין המדויק של שבעים נכלל גם יעקב עצמו.
(ו) <b>וַיָּמָת יוֹסֵף</b>, כפי שסופר בפסוק האחרון בספר בראשית, <br>    <b>וְכָל אֶחָיו</b><br>    <b>וְכֹל הַדּוֹר הַהוּא</b> של בני יעקב עצמם, ושל ילדיהם שחלקם נולדו עוד בכנען.
(ז) <b>וּבְנֵי יִשְׂרָאֵל</b>, ההופכים כאן מבניו של האיש ישראל למעין שבט, <br>    <b>פָּרוּ וַיִּשְׁרְצוּ</b>. פועל זה מתאים יותר להתרבותם של בעלי חיים, ועל כן נדרש בו שנשות ישראל במצרים היו יולדות ילדים מרובים בבת אחת, שלא כדרכם של בני אדם.<br>    <br>    <b>וַיִּרְבּוּ</b>, מספרם גדל<br>    <b>וַיַּעַצְמוּ בִּמְאֹד מְאֹד,</b> נוכחותם התעצמה. תוך זמן קצר הפכו שבעים נפש לשבט גדול. <br>    <b>וַתִּמָּלֵא הָאָרֶץ אֹתָם.</b> מן ההמשך נראה שלא כולם ישבו בבידוד מן המצרים בגושן, והיו מהם שחיו בשכנוּת למצרִים באזורים אחרים.
(ח) <b>וַיָּקָם מֶלֶךְ חָדָשׁ</b>, משושלת חדשה<br>    <br>    <b>עַל מִצְרָיִם אֲשֶׁר לֹא יָדַע אֶת יוֹסֵף.</b> מסתבר ששמע על דמותו של יוסף, על קורותיו ועל המהפכה שחולל במצרים, אך היה אדיש לעניינו ולגורל שבטו.
(ט) <b>וַיֹּאמֶר</b> המלך הזה <br>    <b>אֶל עַמּוֹ: הִנֵּה עַם בְּנֵי יִשְׂרָאֵל רַב וְעָצוּם מִמֶּנּוּ.</b> העם הזה מתרבה במהירות, והוא הופך לסכנה דמוגרפית לקיומנו.
(י) <b>הָבָה נִתְחַכְּמָה לוֹ,</b> עלינו למצוא דרך להגביל את התרבותו <br>    <b>פֶּן יִרְבֶּה,</b><br>    <b>וְהָיָה כִּי תִקְרֶאנָה</b>, אם תפרוץ<br>    <b>מִלְחָמָה</b> בגבולנו הצפוני, <br>    <b>וְנוֹסַף גַּם הוּא עַל שֹׂנְאֵינוּ</b>, <br>    <b>וְנִלְחַם בָּנוּ,</b><br>    <b>וְעָלָה מִן הָאָרֶץ.</b> בני ישראל יעזבו את ארצנו, וכך יידלדל כוח העבודה במצרים.<br>    אפשרות פרשנית אחרת — פרעה אומר בלשון נקייה: כשעם זה יצטרף לאויבינו, אנחנו נעלה, כלומר נסולק, מן הארץ.
(יא) על כן — <br>    <b>וַיָּשִׂימוּ</b> המצרים <br>    <b>עָלָיו שָׂרֵי מִסִּים</b>, מס עובד<br>    <b>לְמַעַן עַנֹּתוֹ בְּסִבְלֹתָם.</b> במשטר הריכוזי שרווח במצרים המלך הוא שקבע הכול. פרעה העמיד ממונים וגִייס עברים רבים לעבודות ציבוריות לטובת מצרים. הוא קיווה כי החיים הקשים יגרמו להתמעטותם של בני ישראל ולשבירת רוחם. <br>    <b>וַיִּבֶן עָרֵי מִסְכְּנוֹת</b>, ערי אוצרות, ערים שנועדו לשמש מחסנים מלכותיים <br>    <b>לְפַרְעֹה</b><br>    <b>—</b><br>    <b>אֶת</b> העיר <br>    <b>פִּתֹם וְאֶת</b> העיר <br>    <b>רַעַמְסֵס.</b>
(יב) <b>וְכַאֲשֶׁר יְעַנּוּ אֹתוֹ — כֵּן יִרְבֶּה וְכֵן יִפְרֹץ.</b> אף על פי שחייהם היו קשים יותר, מספרם הלך וגדל. כיוון שישראל לא הסתגרו בתחום מושב מוגבל, המצרים צפו בהתרבותם —<br>    <b>וַיָּקֻצוּ</b>, המצרים חשו מיאוס <br>    <b>מִפְּנֵי בְּנֵי יִשְׂרָאֵל.</b>
(יג) <b>וַיַּעֲבִדוּ מִצְרַיִם אֶת בְּנֵי יִשְׂרָאֵל בְּפָרֶךְ,</b> בעבודה קשה השוברת את העובדים. ייתכן שכדי לשבר את רוחם לא סופקו להם האמצעים הטכנולוגיים שכבר היו בשימוש במצרים באותה עת.
(יד) <b>וַיְמָרְרוּ אֶת חַיֵּיהֶם בַּעֲבֹדָה קָשָׁה, בְּחֹמֶר וּבִלְבֵנִים.</b> את הבניינים המונומנטליים של מצרים בנו מאבן שנחצבה בעיקר בדרומה, ואת הבניינים השימושיים והפשוטים, בין שהיו בתי מגורים ובין שהיו מחסנים גדולים, בנו מִלבנים, שכן במצרים יש די אדמה מתאימה ליצירתן. <br>    <b>וּ</b> מעבר לעבודות הבנייה שעשו ישירות לצורכי המלך, עבדו<br>    <b>בְכָל עֲבֹדָה בַּשָּׂדֶה</b>, בשדותיה של הממלכה ובשדות הפרטיים כדי לספק מזון לעצמם או לאחרים, <br>    <b>אֵת</b>, עם <br>    <b>כָּל עֲבֹדָתָם אֲשֶׁר עָבְדוּ בָהֶם בְּפָרֶךְ.</b> ההדגשה החוזרת על העבודה המפרכת עשויה לרמוז ללחץ הזמן שנכפה עליהם או לכפיית עבודה שאינה מתאימה לכוחם או לכשרונם של העובדים, לשם שבירת גופם ורוחם.
(טו) <b>וַיֹּאמֶר מֶלֶךְ מִצְרַיִם לַמְיַלְּדֹת הָעִבְרִיֹּת,</b> האחראיות על מעשה היילוד, <br>    <b>אֲשֶׁר שֵׁם הָאַחַת שִׁפְרָה, וְשֵׁם הַשֵּׁנִית פּוּעָה.</b> שמותיהן נזכרים כאן כי יתברר שהן לא היו רק כלים ביד פרעה, אלא היתה להן אישיות ודעה משלהן.
(טז) <b>וַיֹּאמֶר: בְּיַלֶּדְכֶן אֶת הָעִבְרִיּוֹת, וּרְאִיתֶן עַל הָאָבְנָיִם,</b> מושב האשה היולדת —<br>    <b>אִם</b> מתברר לכן שהיילוד <br>    <b>בֵּן הוּא —</b><br>    <b>וַהֲמִתֶּן אֹתוֹ,</b> הִרגו אותו, <br>    <b>וְאִם בַּת הִיא — וָחָיָה,</b> אפשרו לה להמשיך לחיות. פרעה הניח שללא בנים עבריים בנות ישראל ייטמעו במצרים, וישראל יחדלו לשמור על קיומם כעם לעצמו.
(יז) <b>וַתִּירֶאןָ הַמְיַלְּדֹת אֶת הָאֱלֹהִים, וְ</b> על<br>    כן<br>    <b>לֹא עָשׂוּ כַּאֲשֶׁר דִּבֶּר אֲלֵיהֶן מֶלֶךְ מִצְרָיִם,</b> ובמקום למלא אחר פקודת המלך —<br>    <b>וַתְּחַיֶּיןָ אֶת הַיְלָדִים.</b> הן לא רק יילדו אותם, אלא אף טיפלו בילדים שהיו נתונים בסכנה.
(יח) <b>וַיִּקְרָא מֶלֶךְ מִצְרַיִם לַמְיַלְּדֹת, וַיֹּאמֶר לָהֶן: מַדּוּעַ עֲשִׂיתֶן הַדָּבָר הַזֶּה, וַתְּחַיֶּיןָ אֶת הַיְלָדִים?</b> לא דווח לי שהילדים מתים בהמוניהם, ומכאן שלא מילאתן את פקודתי.
(יט) בשל מעמדו הרם הן נקטו תירוץ —<br>    <b>וַתֹּאמַרְןָ הַמְיַלְּדֹת אֶל פַּרְעֹה:</b><br>    <b>כִּי לֹא כַנָּשִׁים הַמִּצְרִיֹּת הָעִבְרִיֹּת,</b> הנשים העבריות שונות מן הנשים המצריות המוכָּרות לך — <br>    <b>כִּי חָיוֹת הֵנָּה.</b> הן מלאות חיוניות. הנשים המצריות מפונקות וחלושות, ולכן פעמים רבות הן עייפות ואינן מצויות בהכרה מלאה בעת הלידה. לעומתן, הנשים העבריות ערניות ופעילות, ו<br>    <b>בְטֶרֶם תָּבוֹא אֲלֵהֶן הַמְיַלֶּדֶת — וְיָלָדוּ,</b> ועל כן איננו יכולות לעשות דבר. הוולדות מגיעים לידינו רק לאחר שאמותיהם ראו אותם.
(כ) במצרים המלך לא היה רק שליט בלתי מוגבל, אלא נחשב בעיני עמו כאל או כחצי אל אפילו בחייו. על כן הסירוב לציית להוראתו היה חריג ביותר. כשכר על אומץ לִבן — <br>    <b>וַיֵּיטֶב אֱלֹהִים לַמְיַלְּדֹת.</b><br>    <b>וַיִּרֶב הָעָם וַיַּעַצְמוּ מְאֹד.</b> מספרם של הילדים לא התמעט, ולא זו בלבד — הוא גדל עוד ועוד.
(כא) <b>וַיְהִי כִּי יָרְאוּ הַמְיַלְּדֹת אֶת הָאֱלֹהִים — וַיַּעַשׂ לָהֶם בָּתִּים.</b> משפחותיהן הפכו למשפחות גדולות, נכבדות ומיוחסות.
(כב) כיוון שפרעה לא הצליח לעשות את מה שביקש באמצעות המיילדות —<br>    <b>וַיְצַו פַּרְעֹה</b> ישירות<br>    <b>לְכָל עַמּוֹ לֵאמֹר: כָּל הַבֵּן הַיִּלּוֹד</b> לעברים <br>    <b>—</b><br>    <b>הַיְאֹרָה תַּשְׁלִיכֻהוּ, וְכָל הַבַּת תְּחַיּוּן.</b> בין שהדבר הוסדר ומוּסד בבירוקרטיה המצרית, ובין שההוראה הופנתה לכל המוצא ילד קטן בין העברים — כל תינוק עברי נדון להטבעה מידית ביאור.והן מתכונתו האישית — אדם שלבו פתוח ורגיש כלפי הנאנקים בסבלותיהם.
<h2>פרק ב</h2>
(א) <b>וַיֵּלֶךְ אִישׁ מִבֵּית</b>, משבט<br>    <b>לֵוִי,</b><br>    <b>וַיִּקַּח אֶת בַּת לֵוִי,</b> בת ראש השבט.
(ב) <b>וַתַּהַר הָאִשָּׁה וַתֵּלֶד בֵּן. וַתֵּרֶא אֹתוֹ כִּי טוֹב הוּא.</b> כבר עם לידתו נראה הילד מיוחד או מושלם.<br>    <br>    <b>וַתִּצְפְּנֵהוּ</b>, אמו הסתירה אותו בעקבות הגזרה על הבנים<br>    <b>שְׁלֹשָׁה יְרָחִים,</b> חודשים.
(ג) משעבר זמן <br>    <b>וְלֹא יָכְלָה עוֹד הַצְּפִינוֹ,</b> להחביאו, משום שכשגדל קולו התחזק והיה עלול להסגירו באוזני סוכני המלך או באוזני מלשינים אחרים, ועל כן נשקפה לו סכנת חיים. כיוון שהאשה לא נכנעה לגזרה, היא עשתה מעשה חריג ומורכב — <br>    <b>וַתִּקַּח לוֹ תֵּבַת גֹּמֶא,</b> תיבה העשויה מקליעתם של קנים הצומחים ביאור. ולשם איטומה ממים — <br>    <b>וַתַּחְמְרָה בַחֵמָר וּבַזָּפֶת.</b> ציפתה אותה בפנים בחמר ובחוץ בזפת,<br>    <br>    <b>וַתָּשֶׂם בָּהּ אֶת הַיֶּלֶד.</b><br>    <b>וַתָּשֶׂם בַּסּוּף,</b> בין קני הסוף הגדלים <br>    <b>עַל שְׂפַת הַיְאֹר.</b>
(ד) <b>וַתֵּתַצַּב אֲחֹתוֹ</b> הגדולה, שהיתה צעירה מאוד.<br>    <br>    <b>מֵרָחֹק, לְדֵעָה מַה יֵּעָשֶׂה לוֹ.</b> היא לא יכלה לעשות דבר כנגד הגזרה, אך היא עקבה כדי לדעת מה יקרה לילד. אולי מפני ייחודו של התינוק הזה ציפו ממנו לגדולות, והיא ביקשה לראות אם הציפיות יתממשו.
(ה) באותו זמן — <br>    <b>וַתֵּרֶד בַּת פַּרְעֹה</b> מארמונה, <br>    <b>לִרְחֹץ עַל הַיְאֹר, וְנַעֲרֹתֶיהָ</b>, משרתותיה<br>    <b>הֹלְכֹת עַל יַד הַיְאֹר</b> לרחוץ במימיו, או ללוות ולשרת את בת המלך. <br>    <b>וַתֵּרֶא</b> בת פרעה <br>    <b>אֶת הַתֵּבָה בְּתוֹךְ הַסּוּף.</b> המראה היה חריג, ועל כן — <br>    <b>וַתִּשְׁלַח אֶת אֲמָתָהּ,</b> המשרתת שלה,<br>    <br>    <b>וַתִּקָּחֶהָ</b>— את התיבה.
(ו) <b>וַתִּפְתַּח</b> בת פרעה את התיבה <br>    <b>וַתִּרְאֵהוּ אֶת הַיֶּלֶד</b> שבתיבה, <br>    <b>וְהִנֵּה נַעַר</b>, בן קטן<br>    <br>    <b>בֹּכֶה,</b> משום שהיה רעב או מסיבה אחרת.<br>    <b>וַתַּחְמֹל עָלָיו</b><br>    <b>וַתֹּאמֶר: מִיַּלְדֵי הָעִבְרִים זֶה.</b> אולי שיערה כי אשה מצרית לא היתה משאירה תינוק במקום כזה, ואולי זיהתה שהוא עברי בשל תווי פניו או צבע עורו.
(ז) מן הסתם נוצרה מהומה סביב התינוק. אחותו, שעמדה עד כה מרחוק, ראתה את התקהלות הבנות סביב התיבה, והתקרבה אליהן.<br>    <b>וַתֹּאמֶר אֲחֹתוֹ אֶל בַּת פַּרְעֹה:</b><br>    <b>הַאֵלֵךְ וְקָרָאתִי לָךְ אִשָּׁה מֵינֶקֶת מִן הָעִבְרִיֹּת, וְתֵינִק לָךְ אֶת הַיָּלֶד?</b> כנראה בת פרעה החזיקה את הילד על ידיה, אך לא יכלה להשתיק את בכיו. הוא היה קטן מכדי להזינו באוכל, והיא לא יכלה להיניק אותו. אם רצתה להשאיר עמה את הילד, הרי היתה צריכה למצוא מינקת. אחותו הציעה מינקת עברייה, לאו דווקא משום שהילד עברי, אלא משום שהעבריות הן כוח עבודה זול, במיוחד לאור העובדה שהרבה ילודים הומתו על ידי המצרים, ועל כן בוודאי ישמחו בעבודה זו.
(ח) בת פרעה היתה אדישה לזהותה של המינקת —<br>    <b>וַתֹּאמֶר לָהּ בַּת פַּרְעֹה: לֵכִי.וַתֵּלֶךְ הָעַלְמָה</b> הצעירה, שגם אם מזהים אותה עם מרים, לא ידוע ההפרש המדויק בין גילה לבין גיליהם של אחיה. <br>    <b>וַתִּקְרָא אֶת אֵם הַיָּלֶד.</b> המעשה המתבקש מכל הבחינות, שכן אמו עכשיו מסוגלת להיניק, ובת פרעה אינה מכירה אותה.
(ט) <b>וַתֹּאמֶר לָהּ בַּת פַּרְעֹה: הֵילִיכִי</b>, הוליכי, קחי <br>    <b>אֶת הַיֶּלֶד הַזֶּה, וְהֵינִקִהוּ לִי, וַאֲנִי אֶתֵּן אֶת שְׂכָרֵךְ.</b> אֵם הילד קיבלה אותו לידיה, כילד שבת פרעה מעוניינת בו — וכך היה מוגן מגזרת פרעה. היא תטפל בו כמו קודם לכן, ואף תקבל שכר הנקה. <br>    <b>וַתִּקַּח הָאִשָּׁה הַיֶּלֶד וַתְּנִיקֵהוּ.</b>
(י) <b>וַיִּגְדַּל הַיֶּלֶד,</b> וכשנגמל יכלה גם אשה שאינה מינקת לטפל בו —<br>    <b>וַתְּבִאֵהוּ לְבַת פַּרְעֹה,</b><br>    <b>וַיְהִי לָהּ</b> הילד הזה<br>    <b>לְבֵן.</b> היא התקשרה אליו ואימצה אותו. <br>    <b>וַתִּקְרָא שְׁמוֹ מֹשֶׁה,</b><br>    <b>וַתֹּאמֶר</b>, והסבירה את השם<br>    <b>: כִּי מִן הַמַּיִם מְשִׁיתִהוּ.</b>
(יא) <b>וַיְהִי בַּיָּמִים הָהֵם</b><br>    <b>וַיִּגְדַּל מֹשֶׁה,</b> כנראה בשנות העשרה שלו,<br>    <br>    <b>וַיֵּצֵא אֶל אֶחָיו,</b> מתוך סקרנות ומתוך הזדהות, שכן ביקש להכיר את קבוצת המוצא שלו, העברים, שמפאת מעמדם הנחות לא הגיעו לחצרו של מלך מצרים. <br>    <b>וַיַּרְא בְּסִבְלֹתָם.</b> בסבל שסבלו. <br>    <b>וַיַּרְא אִישׁ מִצְרִי מַכֶּה אִישׁ עִבְרִי מֵאֶחָיו</b> העבריים, שעתה משה הזדהה עמם.
(יב) <b>וַיִּפֶן כֹּה וָכֹה,</b> משה פנה לכאן ולכאן,<br>    <b>וַיַּרְא כִּי אֵין אִישׁ.</b> המקום נראה לו מבודד — אם כי כנראה לא בדק היטב, כמו שנראה להלן — <br>    <b>וַיַּךְ אֶת הַמִּצְרִי,</b> והרג אותו בדרך נס או הודות לחוסן רוחו וגופו.<br>    לאחר מכן — <br>    <b>וַיִּטְמְנֵהוּ,</b> קבר אותו <br>    <b>בַּחוֹל,</b> וחשב שבכך נגמר העניין.
(יג) משה חזר הביתה —<br>    <b>וַיֵּצֵא</b> שוב<br>    <b>בַּיּוֹם הַשֵּׁנִי</b> אל אחיו, שאותם עדיין לא הכיר היטב, אלא רק חש כי הם משפחתו.<br>    <b>וְהִנֵּה שְׁנֵי אֲנָשִׁים עִבְרִים נִצִּים,</b> מתקוטטים. כנראה הם לא רק העליבו זה את זה; לפחות אחד מהם הכה את חברו, <br>    <b>וַיֹּאמֶר לָרָשָׁע,</b> למכֶּה, למתנפל<br>    <b>: לָמָּה תַכֶּה רֵעֶךָ?!</b>
(יד) <b>וַיֹּאמֶר</b> המכֶּה<br>    <b>: מִי שָׂמְךָ</b>, מינה אותך<br>    <b>לְאִישׁ שַׂר וְשֹׁפֵט עָלֵינוּ</b>, שאתה מוצא לנכון לשפוט אותי?! מכיוון שאין לך שררה ומעמד של שופט — מה אתה יכול לעשות לי?! אכן, אני מודע לכוחך — <br>    <b>הַלְהָרְגֵנִי אַתָּה אֹמֵר,</b> מתכוון,<br>    <b>כַּאֲשֶׁר הָרַגְתָּ אֶת הַמִּצְרִי?!וַיִּירָא מֹשֶׁה וַיֹּאמַר: אָכֵן נוֹדַע הַדָּבָר.</b> משה חשש מפני שידע שלא נהג לפי החוק, ונדמה היה לו שאיש לא ראה את מעשיו, והנה מתברר שהדבר נודע.
(טו) <b>וַיִּשְׁמַע פַּרְעֹה אֶת הַדָּבָר הַזֶּה.</b> אותו עברי אולי הפסיק להכות את רעהו, אך לא שתק, ודבר המעשה הגיע לאוזני פרעה. לא ידוע כיצד התייחס פרעה לאסופי שהביאה בתו אל ביתו. ייתכן שהיה סובלני כלפיו, כסובלנותו של הורה כלפי גור חתולים שמביא ילדו מן השוק. על כן כששמע שהילד שגידל בביתו, הסתבך בעניינים כאלו —<br>    <b>וַיְבַקֵּשׁ לַהֲרֹג אֶת מֹשֶׁה.</b> הוא ביקש להשמידו, כפי שאולי היה הורה מגיב כלפי חיית המחמד של בנו לאחר שהתברר כי החלה להזיק לסביבתה. <br>    <b>וַיִּבְרַח מֹשֶׁה מִפְּנֵי פַרְעֹה, וַיֵּשֶׁב בְּאֶרֶץ מִדְיָן</b>, השוכנת במדבריות חצי־האי ערב, כנען או עבר הירדן הדרומי. כיוון שהיה זר גמור במקום —<br>    <b>וַיֵּשֶׁב עַל הַבְּאֵר,</b> שהיא מקום מפגש לא פורמלי.
(טז) <b>וּלְכֹהֵן</b> הדת של <br>    <b>מִדְיָן שֶׁבַע בָּנוֹת,</b> שהיו רועות את צאנו, מכיוון שלא היה עשיר, <br>    <b>וַתָּבֹאנָה וַתִּדְלֶנָה</b> מים מן הבאר <br>    <b>וַתְּמַלֶּאנָה אֶת הָרְהָטִים,</b> השקתות שמהן הצאן שותה, <br>    <b>לְהַשְׁקוֹת צֹאן אֲבִיהֶן.</b>
(יז) <b>וַיָּבֹאוּ הָרֹעִים וַיְגָרְשׁוּם.וַיָּקָם מֹשֶׁה וַיּוֹשִׁעָן.</b> שוב התגלתה רגישותו הגבוהה של משה כלפי עוול. למרות שלא הכיר את הבנות הללו כלל, הגיב לעוולה שנעשתה לעיניו.<br>    ולא רק הושיע אותן, אלא גם —<br>    <b>וַיַּשְׁקְ אֶת צֹאנָם.</b> חרף היותו זר גמור השתדל לסייע ככל שהיה יכול.
(יח) הבנות הללו לא ניהלו שיחה ארוכה עם משה — <br>    <b>וַתָּבֹאנָה אֶל רְעוּאֵל אֲבִיהֶן.וַיֹּאמֶר: מַדּוּעַ מִהַרְתֶּן בֹּא הַיּוֹם?</b> משאֵלתו ניכר כי גירוש הבנות בידי הרועים לא היה מאורע חד־פעמי. בדרך כלל היו מאחרות לשוב לביתן, משום שהיו ממתינות עד לאחר שהרועים השקו את צאנם. אביהן כנראה לא יכול היה לעשות הרבה למענן.
(יט) <b>וַתֹּאמַרְןָ: אִישׁ מִצְרִי</b>. כנראה דיבר אתן מצרית או שהיה לבוש בבגדים מצריים. בתור מדייניות, לא יכלו לעמוד על ההבדלים הדקים בינו לבין מי שנולד לעם המצרי. מכל מקום האיש הזר <br>    <b>הִצִּילָנוּ מִיַּד הָרֹעִים, וְ</b> יתר על כן, <br>    <b>גַם דָּלֹה דָלָה לָנוּ, וַיַּשְׁקְ אֶת הַצֹּאן.</b>
(כ) <b>וַיֹּאמֶר</b> רעואל <br>    <b>אֶל בְּנֹתָיו: וְאַיּוֹ?</b> היכן הוא? לאחר שהזר נלחם בעבורכן וסייע לכן בהשקיית הצאן, <br>    <b>לָמָּה זֶּה עֲזַבְתֶּן אֶת הָאִישׁ?! קִרְאֶן לוֹ וְיֹאכַל לָחֶם.</b> בוודאי הוא ממתין ליד הבאר לפתוח בשיחה עם אדם. לפחות הזמינו אותו לאכול עמנו.
(כא) <b>וַיּוֹאֶל</b>, החליט<br>    או רצה,<br>    <br>    <b>מֹשֶׁה לָשֶׁבֶת אֶת</b>, עם<br>    <b>הָאִישׁ,</b> שהרי קיבלו אותו יפה, ואולי גם משום אישיותם של המארחים.<br>    מסתבר שהיו למארח גם סיבות נוספות לקבלת משה —<br>    <b>וַיִּתֵּן אֶת צִפֹּרָה בִתּוֹ לְמֹשֶׁה.</b>
(כב) <b>וַתֵּלֶד</b><br>    <b>בֵּן,</b><br>    <b>וַיִּקְרָא אֶת שְׁמוֹ גֵּרְשֹׁם כִּי אָמַר: גֵּר הָיִיתִי בְּאֶרֶץ נָכְרִיָּה</b>— כלומר גר שָׁם.
(כג) <b>וַיְהִי בַיָּמִים הָרַבִּים הָהֵם וַיָּמָת מֶלֶךְ מִצְרַיִם</b>, כנראה המלך שבתו גידלה את משה. כיוון שהעבודה נעשתה מטעם המלכות ולצרכיה, מותו של המלך היה יכול לעורר אצל העברים תקווה לרווחה כלשהי, אך אירע ההיפך –<br>    <br>    <b>וַיֵּאָנְחוּ בְנֵי יִשְׂרָאֵל מִן הָעֲבֹדָה</b>, <br>    <b>וַיִּזְעָקוּ וַתַּעַל שַׁוְעָתָם</b>, צעקתם<br>    <b>אֶל הָאֱלֹהִים מִן הָעֲבֹדָה.</b>
(כד) <b>וַיִּשְׁמַע אֱלֹהִים אֶת נַאֲקָתָם,</b> אנחתם, <br>    <b>וַיִּזְכֹּר אֱלֹהִים אֶת בְּרִיתוֹ אֶת</b>, עם<br>    <b>אַבְרָהָם אֶת יִצְחָק וְאֶת יַעֲקֹב,</b> אבותיהם.
(כה) <b>וַיַּרְא אֱלֹהִים אֶת בְּנֵי יִשְׂרָאֵל,</b><br>    <b>וַיֵּדַע אֱלֹהִים,</b> התקשר והתקרב אליהם.
<h2>פרק ג</h2>
(א) <b>וּמֹשֶׁה הָיָה רֹעֶה אֶת צֹאן יִתְרוֹ חֹתְנוֹ כֹּהֵן מִדְיָן.</b> נראה שהעיסוק ברעיית צאן מצא חן בעיניו שכן הוא אִפשר לו להגות במחשבותיו, להתפלל ולדבוק באלוקיו. <br>    <b>וַיִּנְהַג אֶת הַצֹּאן אַחַר הַמִּדְבָּר,</b> משום שהמדבר הוא שטח הפקר, וכך לא יפגע הצאן ברכושו של איש; ועוד, במדבר לא צפויים אויבים. בתוך הילוכו שם — <br>    <b>וַיָּבֹא אֶל הַר הָאֱלֹהִים חֹרֵבָה,</b> לחורב.
(ב) <b>וַיֵּרָא מַלְאַךְ ה' אֵלָיו בְּלַבַּת</b>, בלהבת <br>    <b>אֵשׁ מִתּוֹךְ הַסְּנֶה, וַיַּרְא</b><br>    <b>וְהִנֵּה הַסְּנֶה בֹּעֵר בָּאֵשׁ,</b> המלאך התגלה לו בתור להבת אש, <br>    <b>וְהַסְּנֶה אֵינֶנּוּ אֻכָּל.</b>
(ג) <b>וַיֹּאמֶר מֹשֶׁה</b> בלבו<br>    <b>: אָסֻרָה נָּא וְאֶרְאֶה אֶת הַמַּרְאֶה הַגָּדֹל</b>, החריג והמוזר<br>    <b>הַזֶּה,</b> שהרי להבת האש שראה משה היתה שונה מהאש המוכרת בעולם הזה, המאכּלת חומרים דליקים. משה לא ראה מלאך בשלב זה, אלא רק מראה אש<br>    ורצה לברר <br>    <b>מַדּוּעַ לֹא יִבְעַר</b>, כָּלֶה<br>    <b>הַסְּנֶה.</b>
(ד) <b>וַיַּרְא ה' כִּי סָר</b>, התקרב<br>    <b>לִרְאוֹת, וַיִּקְרָא אֵלָיו אֱלֹהִים מִתּוֹךְ הַסְּנֶה, וַיֹּאמֶר: מֹשֶׁה מֹשֶׁה.וַיֹּאמֶר</b>, למרות שלא ידע מיהו הקורא<br>    <b>: הִנֵּנִי.</b>
(ה) <b>וַיֹּאמֶר: אַל תִּקְרַב הֲלֹם.</b> אל תתקרב לכאן. <br>    <b>שַׁל</b>, חלוץ<br>    <b>נְעָלֶיךָ מֵעַל רַגְלֶיךָ, כִּי הַמָּקוֹם אֲשֶׁר אַתָּה עוֹמֵד עָלָיו אַדְמַת קֹדֶשׁ הוּא,</b> מקום השראת השכינה. עליך לעמוד ביראת הכבוד הראויה, המתבטאת בהסרת הנעליים.
(ו) משה התקרב יחף, ואז שמע קול שהזדהה לפניו — <br>    <b>וַיֹּאמֶר: אָנֹכִי אֱלֹהֵי אָבִיךָ,</b> עמרם, אבל אינני רק אלוקי אביך הסמוך — <br>    <b>אֱלֹהֵי אַבְרָהָם, אֱלֹהֵי יִצְחָק וֵאלֹהֵי יַעֲקֹב. וַיַּסְתֵּר מֹשֶׁה פָּנָיו, כִּי יָרֵא מֵהַבִּיט אֶל הָאֱלֹהִים.</b> כשנוכח לדעת שה' הוא המתגלה אליו, חדל מלהביט אל הלהבה מתוך יראת כבוד כלפי אלוקים<br>    או מתוך פחד מוות.
(ז) <b>וַיֹּאמֶר ה': רָאֹה רָאִיתִי אֶת עֳנִי</b>, עינוי, סבל<br>    <b>עַמִּי אֲשֶׁר בְּמִצְרָיִם, וְאֶת צַעֲקָתָם שָׁמַעְתִּי מִפְּנֵי נֹגְשָׂיו</b> המתעללים בו.<br>    <b>כִּי יָדַעְתִּי אֶת מַכְאֹבָיו.</b>
(ח) <b>וָאֵרֵד</b>, התגליתי בעולם הן כדי <br>    <b>לְהַצִּילוֹ מִיַּד מִצְרַיִם</b><br>    <b>ו</b> הן כדי <br>    <b>לְהַעֲלֹתוֹ מִן הָאָרֶץ הַהִיא,</b> ארץ מצרים, <br>    <b>אֶל אֶרֶץ טוֹבָה וּרְחָבָה, אֶל אֶרֶץ זָבַת חָלָב וּדְבָשׁ.</b> אין זו בריחה, אלא מעבר למקום טוב הרבה יותר - <br>    <b>אֶל מְקוֹם הַכְּנַעֲנִי וְהַחִתִּי וְהָאֱמֹרִי וְהַפְּרִזִּי וְהַחִוִּי וְהַיְבוּסִי.</b>
(ט) <b>וְעַתָּה הִנֵּה צַעֲקַת בְּנֵי יִשְׂרָאֵל בָּאָה אֵלָי, וְגַם רָאִיתִי אֶת הַלַּחַץ אֲשֶׁר מִצְרַיִם לֹחֲצִים אֹתָם.</b> ברצוני להצילם, אך אני זקוק לשליח —
(י) <b>וְעַתָּה, לְכָה וְאֶשְׁלָחֲךָ אֶל פַּרְעֹה,</b><br>    <b>וְ</b> אתה, <br>    <b>הוֹצֵא אֶת עַמִּי בְנֵי יִשְׂרָאֵל מִמִּצְרָיִם.</b>
(יא) <b>וַיֹּאמֶר מֹשֶׁה אֶל הָאֱלֹהִים: מִי אָנֹכִי כִּי אֵלֵךְ אֶל פַּרְעֹה, וְכִי אוֹצִיא אֶת בְּנֵי יִשְׂרָאֵל מִמִּצְרָיִם?!</b>
(יב) <b>וַיֹּאמֶר</b> ה'<br>    <b>: כִּי אֶהְיֶה עִמָּךְ.</b> אין אתה מתבקש לפעול בכוחך הפרטי. אינך אלא שליח. <br>    <b>וְזֶה לְּךָ הָאוֹת</b>, הסימן<br>    <b>כִּי אָנֹכִי שְׁלַחְתִּיךָ</b>. אמנם לאחר מכן משה יקבל סימנים נוספים, אך הסימן העיקרי היה שתוך זמן לא רב הוא יֵדע בוודאות ששליחותו איננה דמיון או משאלת לב גרידא — <br>    <b>בְּהוֹצִיאֲךָ אֶת הָעָם מִמִּצְרַיִם, תַּעַבְדוּן אֶת הָאֱלֹהִים עַל הָהָר הַזֶּה.</b> תגיעו לאותו הר שעליו אתה עומד עתה, ושוב אתגלה בפניך, אלא שאז תהיה ההתגלות ברורה ופומבית יותר. אז ינכח כאן העם כולו, והוא יבוא לכאן לעבוד אותי.
(יג) <b>וַיֹּאמֶר מֹשֶׁה אֶל הָאֱלֹהִים: הִנֵּה אָנֹכִי בָא אֶל בְּנֵי יִשְׂרָאֵל, וְאָמַרְתִּי לָהֶם: "אֱלֹהֵי אֲבוֹתֵיכֶם שְׁלָחַנִי אֲלֵיכֶם", וְאָמְרוּ לִי: "מַה שְּׁמוֹ?" — מָה אֹמַר אֲלֵהֶם?</b>
(יד) <b>וַיֹּאמֶר אֱלֹהִים אֶל מֹשֶׁה: אֶהְיֶה אֲשֶׁר אֶהְיֶה.</b> ביטול השאלה — אין לידיעת שמי כל חשיבות,<br>    או: הבטחה — תמיד אהיה,<br>    או: 'אהיה' הוא שמי.<br>    <b>וַיֹּאמֶר</b> שוב אלוקים<br>    <b>: כֹּה תֹאמַר לִבְנֵי יִשְׂרָאֵל</b>. כאשר תדבר עם בני ישראל, אל תפתח בציטוט ההכרזתי והמאיים: אֶהְיֶה אֲשֶׁר אֶהְיֶה. ביטוי זה עלול לעורר בהם פחד משום שאל ההבטחה שאהיה אתם תמיד, יכול להתלוות גם גוון מאיים, שהרי הופעותיו של ה' אינן תמיד רכות ומבשרות הקלה. על כן עדיף שתאמר לישראל<br>    <b>:</b><br>    <b>אֶהְיֶה שְׁלָחַנִי אֲלֵיכֶם.</b> כאן ברור ש'אהיה' הוא שמו של ה'. לאחר תשובתו הראשונה של אלוקים, שכללה את כל המציאות — אֶהְיֶה אֲשֶׁר אֶהְיֶה, כלומר אני הוא המצוי בכל מצב וזמן, הופיעה תשובתו השנייה, המסתפקת במלה אֶהְיֶה בלבד — שמשמעה — ההווייה המתמדת.
(טו) <b>וַיֹּאמֶר עוֹד אֱלֹהִים אֶל מֹשֶׁה:כֹּה תֹאמַר אֶל בְּנֵי יִשְׂרָאֵל</b>, עתה יוזכר שם נוסף<br>    <b>: ה' אֱלֹהֵי אֲבֹתֵיכֶם, אֱלֹהֵי אַבְרָהָם, אֱלֹהֵי יִצְחָק וֵאלֹהֵי יַעֲקֹב</b> הוא <br>    <b>שְׁלָחַנִי אֲלֵיכֶם.</b><br>    <b>זֶה</b>, ה', שם הוויה, הוא <br>    <b>שְּׁמִי לְעֹלָם, וְזֶה זִכְרִי לְדֹר דֹּר.</b> בו תשתמשו מכאן והלאה, ואין שם מקודש ממנו.
(טז) עד כאן השיב ה' למשה על השאלה: "מָה אֹמַר אֲלֵהֶם". עתה יורה לו על שליחותו העתידית — <br>    <b>לֵךְ וְאָסַפְתָּ אֶת זִקְנֵי יִשְׂרָאֵל, וְאָמַרְתָּ אֲלֵהֶם: ה'</b> שהוא<br>    <b>אֱלֹהֵי אֲבֹתֵיכֶם נִרְאָה אֵלַי,</b> שהוא גם <br>    <b>אֱלֹהֵי אַבְרָהָם יִצְחָק וְיַעֲקֹב, לֵאמֹר: פָּקֹד פָּקַדְתִּי</b>, זכרתי, או: הבאתי בחשבון <br>    <b>אֶתְכֶם,</b><br>    <b>וְ</b> לא עצם קיומכם בלבד עלה בפקידתי, אלא גם <br>    <b>אֶת הֶעָשׂוּי לָכֶם</b>, מה שקורה לכם, סבלכם<br>    <b>בְּמִצְרָיִם.</b>
(יז) <b>וָאֹמַר: אַעֲלֶה אֶתְכֶם מֵעֳנִי מִצְרַיִם אֶל אֶרֶץ הַכְּנַעֲנִי וְהַחִתִּי וְהָאֱמֹרִי וְהַפְּרִזִּי וְהַחִוִּי וְהַיְבוּסִי, אֶל אֶרֶץ זָבַת חָלָב וּדְבָשׁ.</b>
(יח) נוכח היסוסיו של משה, ה' הבטיח לו — <br>    <b>וְשָׁמְעוּ לְקֹלֶךָ. וּבָאתָ אַתָּה וְזִקְנֵי יִשְׂרָאֵל אֶל מֶלֶךְ מִצְרַיִם וַאֲמַרְתֶּם אֵלָיו: ה'</b>— וכיוון שאין הוא מכיר את ה', עליך להסביר לו<br>    <b>— אֱלֹהֵי הָעִבְרִיִּים נִקְרָה עָלֵינוּ,</b> התגלה אלינו, הזדמן לנו ומָסר לנו מֶסר — <br>    <b>וְעַתָּה נֵלֲכָה נָּא דֶּרֶךְ שְׁלֹשֶׁת יָמִים בַּמִּדְבָּר, וְנִזְבְּחָה לַה' אֱלֹהֵינוּ.</b>
(יט) <b>וַאֲנִי יָדַעְתִּי, כִּי לֹא יִתֵּן אֶתְכֶם מֶלֶךְ מִצְרַיִם לַהֲלֹךְ, וְלֹא</b>, אם לא –<br>    <br>    <b>בְּיָד חֲזָקָה</b> אגרום לו לעשות זאת.
(כ) <b>וְשָׁלַחְתִּי אֶת יָדִי, וְהִכֵּיתִי אֶת מִצְרַיִם בְּכֹל נִפְלְאֹתַי אֲשֶׁר אֶעֱשֶׂה בְּקִרְבּוֹ, וְאַחֲרֵי כֵן</b>, לאחר המכות הללו <br>    <b>יְשַׁלַּח אֶתְכֶם.</b>
(כא) <b>וְנָתַתִּי אֶת חֵן הָעָם הַזֶּה בְּעֵינֵי מִצְרָיִם,</b> וממילא — <br>    <b>וְהָיָה כִּי תֵלֵכוּן — לֹא תֵלְכוּ רֵיקָם,</b> בידיים ריקות.
(כב) <b>וְשָׁאֲלָה</b>, על מנת להחזיר,<br>    או: ולקחה<br>    <br>    <b>אִשָּׁה מִשְּׁכֶנְתָּהּ וּמִגָּרַת בֵּיתָהּ כְּלֵי כֶסֶף וּכְלֵי זָהָב וּשְׂמָלֹת.</b> בהשאלת הכלים והבגדים או בנתינתם יתבטא הכבוד שעתידים המצרים לרחוש כלפי בני ישראל. <br>    <b>וְשַׂמְתֶּם עַל בְּנֵיכֶם וְעַל בְּנֹתֵיכֶם</b> את כל מה שתקבלו משכנותיכם, <br>    <b>וְנִצַּלְתֶּם אֶת מִצְרָיִם,</b> כמו שהבטיח ה' לאברהם שבניו יצאו ברכוש גדול.
<h2>פרק ד</h2>
(א) משה עדיין היסס — <br>    <b>וַיַּעַן מֹשֶׁה וַיֹּאמֶר: וְהֵן,</b> ואולי, ואם,<br>    או: והרי<br>    <b>לֹא יַאֲמִינוּ לִי וְלֹא יִשְׁמְעוּ בְּקֹלִי, כִּי יֹאמְרוּ: "לֹא נִרְאָה אֵלֶיךָ ה'".</b>
(ב) <b>וַיֹּאמֶר אֵלָיו ה': מַה</b> הדבר ה<br>    <b>זֶּה</b> שאתה אוחז <br>    <b>בְיָדֶךָ?וַיֹּאמֶר</b> משה<br>    <b>: מַטֶּה.</b>
(ג) <b>וַיֹּאמֶר</b> ה'<br>    <b>: הַשְׁלִיכֵהוּ אַרְצָה.וַיַּשְׁלִיכֵהוּ אַרְצָה, וַיְהִי</b> המטה <br>    <b>לְנָחָשׁ. וַיָּנָס</b>, ברח<br>    <b>מֹשֶׁה מִפָּנָיו</b>— מפני הנחש.
(ד) <b>וַיֹּאמֶר ה' אֶל מֹשֶׁה: שְׁלַח יָדְךָ וֶאֱחֹז בִּזְנָבוֹ.וַיִּשְׁלַח יָדוֹ וַיַּחֲזֶק בּוֹ, וַיְהִי</b> הנחש <br>    <b>לְמַטֶּה בְּכַפּוֹ.</b>
(ה) זהו אות ומופת שמשה יוכל להראות לאנשים שאליהם ילך —<br>    <b>לְמַעַן יַאֲמִינוּ כִּי נִרְאָה אֵלֶיךָ ה' אֱלֹהֵי אֲבֹתָם, אֱלֹהֵי אַבְרָהָם אֱלֹהֵי יִצְחָק וֵאלֹהֵי יַעֲקֹב.</b>
(ו) <b>וַיֹּאמֶר ה' לוֹ עוֹד: הָבֵא נָא יָדְךָ בְּחֵיקֶךָ,</b> מתחת לבגד.<b>וַיָּבֵא יָדוֹ בְּחֵיקוֹ, וַיּוֹצִאָהּ</b> מחיקו,<br>    <b>וְהִנֵּה יָדוֹ מְצֹרַעַת כַּשָּׁלֶג.</b>
(ז) <b>וַיֹּאמֶר</b> ה'<br>    <b>: הָשֵׁב יָדְךָ אֶל חֵיקֶךָ.וַיָּשֶׁב יָדוֹ אֶל חֵיקוֹ, וַיּוֹצִאָהּ מֵחֵיקוֹ, וְהִנֵּה שָׁבָה כִּבְשָׂרוֹ,</b> בשר היד הפך שוב לבשר רגיל, והצרעת נעלמה.
(ח) ה' הוסיף ואמר לו: <br>    <b>וְהָיָה אִם לֹא יַאֲמִינוּ לָךְ, וְלֹא יִשְׁמְעוּ לְקֹל הָאֹת הָרִאשׁוֹן,</b> אות המטה ההופך לנחש וחוזר להיות מטה <br>    <b>— וְהֶאֱמִינוּ לְקֹל הָאֹת הָאַחֲרוֹן,</b> היד המצטרעת והנרפאת.
(ט) <b>וְהָיָה אִם לֹא יַאֲמִינוּ גַּם לִשְׁנֵי הָאֹתוֹת הָאֵלֶּה וְלֹא יִשְׁמְעוּן לְקֹלֶךָ, וְלָקַחְתָּ מִמֵּימֵי הַיְאֹר וְשָׁפַכְתָּ הַיַּבָּשָׁה. וְהָיוּ הַמַּיִם אֲשֶׁר תִּקַּח מִן הַיְאֹר, וְהָיוּ לְדָם בַּיַּבָּשֶׁת.</b> את שני האותות הראשונים הראה לו ה' במקום שבו עמד. כיוון שלא היו שם מים, לא נוסה שם המופת השלישי, אך ה' הבטיח לו שאף הוא יתקיים אם משה יזדקק לו.
(י) משה עדיין לא היה בטוח בעצמו ובתפקידו — <br>    <b>וַיֹּאמֶר מֹשֶׁה אֶל ה': בִּי אֲדֹנָי! לֹא אִישׁ דְּבָרִים אָנֹכִי.</b> אינני יודע לדבר היטב, <br>    <b>גַּם מִתְּמוֹל</b>, מאתמול<br>    <b>גַּם מִשִּׁלְשֹׁם גַּם מֵאָז דַּבֶּרְךָ אֶל עַבְדֶּךָ.</b> אילו שינית את תכונותי, כך שמכאן ואילך איטיב לדבר, היה מתאים שאלך, אך הנה גם לאחר שנגלית אלי, עדיין דיבורי עילג<br>    <br>    <b>כִּי כְבַד פֶּה וּכְבַד לָשׁוֹן אָנֹכִי.</b> לא ברור אם בעייתו של משה היתה גמגום, קושי בהגיית עיצורים מסוימים או מגבלות אחרות במבטא המכבידות על התקשורת.
(יא) <b>וַיֹּאמֶר ה' אֵלָיו: מִי שָׂם</b>, מיהו שנותן<br>    <b>פֶּה לָאָדָם? אוֹ מִי יָשׂוּם אִלֵּם אוֹ חֵרֵשׁ אוֹ פִקֵּחַ אוֹ עִוֵּר? הֲלֹא אָנֹכִי ה'!</b> כיוון שבידי כל יכולותיו ותכונותיו של האדם, אין אתה צריך לחשוש ממגבלות הדיבור שלך. אם תצטרך לדבר — אתן לך את הכוח לעשות זאת.
(יב) <b>וְעַתָּה לֵךְ, וְאָנֹכִי אֶהְיֶה עִם פִּיךָ וְהוֹרֵיתִיךָ אֲשֶׁר תְּדַבֵּר.</b> אלווה את שליחותך.
(יג) <b>וַיֹּאמֶר</b> משה<br>    <b>: בִּי</b>, בבקשה<br>    <br>    <b>אֲדֹנָי, שְׁלַח נָא בְּיַד</b> מי ש<br>    <b>תִּשְׁלָח,</b> ובלבד שלא יהא זה אני. למרות כל ההבטחות הללו, משה לא רצה בשליחות כלל.
(יד) <b>וַיִּחַר אַף ה' בְּמֹשֶׁה</b>, ה' כעס על משה<br>    <b>וַיֹּאמֶר: הֲלֹא אַהֲרֹן אָחִיךָ הַלֵּוִי, יָדַעְתִּי כִּי דַבֵּר יְדַבֵּר הוּא.</b> אני יודע שהוא יכול לדבר ושהוא בעל כושר הנהגה. <br>    <b>וְגַם הִנֵּה הוּא יֹצֵא לִקְרָאתֶךָ.</b> אדאג לכך שהוא יצא לקראתך, <br>    <b>וְרָאֲךָ,</b> הוא יראה אותך, אחיו הקטן שעליו הוטלה ההנהגה, והוא לא רק ינהג באדיבות כלפיך, <br>    <b>וְשָׂמַח</b> אפילו<br>    <b>בְּלִבּוֹ</b> בגדולה שניתנה לך.
(טו) <b>וְדִבַּרְתָּ אֵלָיו</b>— אל אהרן <br>    <b>וְשַׂמְתָּ אֶת הַדְּבָרִים</b> שעליך לדבר, <br>    <b>בְּפִיו. וְאָנֹכִי אֶהְיֶה עִם פִּיךָ וְעִם פִּיהוּ, וְהוֹרֵיתִי אֶתְכֶם אֵת אֲשֶׁר תַּעֲשׂוּן.</b> כדי להתגבר על כובד הפה וכובד הלשון שלך אתה תקבל מפי את ההוראות ותדבר אל אהרן, ואהרן יהיה הדובר באוזני אחרים.
(טז) <b>וְדִבֶּר הוּא לְךָ</b>, בשבילך<br>    <b>אֶל הָעָם. וְהָיָה הוּא יִהְיֶה לְּךָ לְפֶה,</b> הוא ידבר בעבורך, <br>    <b>וְאַתָּה תִּהְיֶה לּוֹ לֵאלֹהִים,</b> למנהיג, שהרי הוא יהיה כמכשיר הדיבור בלבד, ולא ידבר את דבריו שלו אלא את דבריך.
(יז) <b>וְאֶת הַמַּטֶּה הַזֶּה תִּקַּח בְּיָדֶךָ, אֲשֶׁר תַּעֲשֶׂה בּוֹ אֶת הָאֹתֹת,</b> אות הנחש שהראיתי לך, ואותות נוספים שאצווה עליך לעשות בהמשך.
(יח) <b>וַיֵּלֶךְ מֹשֶׁה וַיָּשָׁב אֶל יֶתֶר</b>, יתרו<br>    <b>חֹתְנוֹ, וַיֹּאמֶר לוֹ:</b> עברו שנים רבות מאז ברחתי.<br>    <b>אֵלֲכָה נָּא וְאָשׁוּבָה אֶל אַחַי אֲשֶׁר בְּמִצְרַיִם, וְאֶרְאֶה הַעוֹדָם חַיִּים.</b> משה נימק את שיבתו למצרים במניעים אישיים ולא סיפר לחותנו על שליחותו לגאול את עמו. אולי חשש לספר זאת, אולי לא רצה לפרסם דברים אלו קודם שיעלה בידיו למלא את תפקידו, ושמא חשב שיתרו לא יאמין ליומרה זו.<b>וַיֹּאמֶר יִתְרוֹ לְמֹשֶׁה: לֵךְ לְשָׁלוֹם.</b>
(יט) ובאשר לעיכובו של משה מלשוב מצרימה — הרי שם הואשם ברצח —<br>    <b>וַיֹּאמֶר ה' אֶל מֹשֶׁה בְּמִדְיָן</b> בהיותו עם יתרו<br>    <b>:</b><br>    <b>לֵךְ שֻׁב מִצְרָיִם, כִּי מֵתוּ כָּל הָאֲנָשִׁים הַמְבַקְשִׁים אֶת נַפְשֶׁךָ.</b> פני הדברים השתנו, ואתה יכול לחזור למצרים בלי חשש.
(כ) <b>וַיִּקַּח מֹשֶׁה אֶת אִשְׁתּוֹ וְאֶת בָּנָיו, וַיַּרְכִּבֵם עַל הַחֲמֹר, וַיָּשָׁב</b> משה, כנראה בצעידתו בצד החמור,<br>    <b>אַרְצָה מִצְרָיִם. וַיִּקַּח מֹשֶׁה אֶת מַטֵּה הָאֱלֹהִים בְּיָדוֹ.</b>
(כא) <b>וַיֹּאמֶר ה' אֶל מֹשֶׁה: בְּלֶכְתְּךָ לָשׁוּב מִצְרַיְמָה, רְאֵה כָּל הַמֹּפְתִים אֲשֶׁר שַׂמְתִּי בְיָדֶךָ,</b> האותות שנתתי לך אינם מיועדים רק לישראל, אלא — <br>    <b>וַעֲשִׂיתָם לִפְנֵי פַרְעֹה.</b><br>    <b>ו</b> עם זאת, דע לך ש<br>    <b>אֲנִי אֲחַזֵּק אֶת לִבּוֹ, וְלֹא יְשַׁלַּח אֶת הָעָם</b> למרות הדברים שתשמיע באוזניו והמופתים שתראה לו.
(כב) <b>וְאָמַרְתָּ אֶל פַּרְעֹה</b> אמירה כללית — <br>    <b>כֹּה אָמַר ה': בְּנִי בְכֹרִי יִשְׂרָאֵל.</b> ישראל הם כבן בכור לפני ה'.
(כג) <b>וָאֹמַר אֵלֶיךָ: שַׁלַּח אֶת בְּנִי וְיַעַבְדֵנִי</b> במדבר, <br>    <b>וַתְּמָאֵן</b>, ואתה סירבת<br>    <b>לְשַׁלְּחוֹ</b><br>    <b>—</b><br>    <b>הִנֵּה אָנֹכִי הֹרֵג אֶת בִּנְךָ בְּכֹרֶךָ.</b> כיוון שלא שחררת את בני, אהרוג את בנך.
(כד) <b>וַיְהִי בַדֶּרֶךְ בַּמָּלוֹן,</b> במקום הלינה שבו נחו בדרכם למצרים, <br>    <b>וַיִּפְגְּשֵׁהוּ</b> מלאך<br>    <b>ה' וַיְבַקֵּשׁ</b>ל<br>    <b>הֲמִיתוֹ.</b> משה היה נתון במצב קשה מאוד. ייתכן שנראה כגוסס.
(כה) צפורה, אשת משה, היתה בטוחה שהעיכוב או הקטרוג שהופיע בדרכם נבע מהתנהגותם הלקויה. משום כך — <br>    <b>וַתִּקַּח צִפֹּרָה</b> אבן <br>    <b>צֹר, וַתִּכְרֹת אֶת עָרְלַת בְּנָהּ</b>, שטרם נימול מפני שהיה קטן מדי, או מפני שיצאו לדרך וחששו לקחת אל המסע ילד חולה,<br>    או בשל הסכם שנעשה בין משה ומשפחת יתרו אילו ילדים יימולו, כמנהג העברים, ואילו ילדים לא יימולו, כמנהגו של יתרו.<br>    <br>    <b>וַתַּגַּע לְרַגְלָיו,</b> צפורה הניחה את הערלה ליד רגלי המלאך, משה או הילד,<br>    <br>    <b>וַתֹּאמֶר</b> לילד<br>    <b>: כִּי חֲתַן דָּמִים אַתָּה לִי.</b> יש לי חיבור חדש אתך עתה, מאחר שמלתי אותך. אפשרות אחרת: צפורה פנתה אל משה, וכינתה אותו חֲתַן דָּמִים, שכן הוא נושע, וחטאו נתכפר בזכות דם המילה, ובכך התחדשה הברית ביניהם.
(כו) <b>וַיִּרֶף מִמֶּנּוּ,</b> המלאך הרפה ממשה, לאחר שצפורה מלה את הילד. <br>    <b>אָז אָמְרָה</b> צפורה<br>    <b>: חֲתַן דָּמִים לַמּוּלֹת.</b>
(כז) <b>וַיֹּאמֶר ה' אֶל אַהֲרֹן:לֵךְ לִקְרַאת מֹשֶׁה הַמִּדְבָּרָה,</b> למדבר. <br>    <b>וַיֵּלֶךְ וַיִּפְגְּשֵׁהוּ בְּהַר הָאֱלֹהִים.</b> מכאן שהר סיני, הר חורב, עמד בין ארץ מדין — שאולי היתה סמוכה לארץ כנען וקרובה לירדן, לבין מצרים.<br>    <br>    <b>וַיִּשַּׁק</b> אהרן<br>    <b>לוֹ</b>— למשה וקיבל את פניו באהבה.
(כח) <b>וַיַּגֵּד מֹשֶׁה לְאַהֲרֹן אֵת כָּל דִּבְרֵי ה' אֲשֶׁר שְׁלָחוֹ,</b><br>    <b>וְאֵת כָּל הָאֹתֹת אֲשֶׁר צִוָּהוּ,</b> שכן עכשיו היו צריכים לבצע יחדיו את השליחות.
(כט) <b>וַיֵּלֶךְ מֹשֶׁה וְאַהֲרֹן, וַיַּאַסְפוּ אֶת כָּל זִקְנֵי</b>, מנהיגי<br>    <b>בְּנֵי יִשְׂרָאֵל.</b>
(ל) <b>וַיְדַבֵּר</b> אליהם<br>    <b>אַהֲרֹן,</b> שהוא המוכר להם, והוא גם מי שיודע לדבר,<br>    <b>אֵת כָּל הַדְּבָרִים אֲשֶׁר דִּבֶּר ה' אֶל מֹשֶׁה. וַיַּעַשׂ</b> אהרן את <br>    <b>הָאֹתֹת</b> שקיבל משה כסימנים לאימות נבואתו,<br>    <b>לְעֵינֵי הָעָם.</b>
(לא) <b>וַיַּאֲמֵן הָעָם, וַיִּשְׁמְעוּ כִּי פָקַד</b>, זכר<br>    <b>ה' אֶת בְּנֵי יִשְׂרָאֵל, וְכִי רָאָה אֶת עָנְיָם,</b> סבלם. חששותיו של משה שייתקל בספקנות נוכח הבטחה זו, התבדו. אמנם בני ישראל לא הכירו את משה, אך הם האמינו בו בשל אישיותו או בזכות האותות.<br>    <b>וַיִּקְּדוּ וַיִּשְׁתַּחֲווּ</b> לה' כתודה על כך שהגיע זמן גאולתם.
<h2>פרק ה</h2>
(א) <b>וְאַחַר</b> ששליחותם של משה ואהרן זכתה באמון העם ובהכרת מנהיגיו הנוכחיים, והם חשו שייפו את כוחם להמשך פעולתם, <br>    <b>בָּאוּ מֹשֶׁה וְאַהֲרֹן וַיֹּאמְרוּ אֶל פַּרְעֹה,</b> הן מכוח המסר האלוקי, הן כמייצגי בני ישראל והן מכוח עצמם<br>    <b>:</b><br>    <b>כֹּה אָמַר ה' אֱלֹהֵי יִשְׂרָאֵל: שַׁלַּח אֶת עַמִּי, וְיָחֹגּוּ לִי בַּמִּדְבָּר.</b>
(ב) <b>וַיֹּאמֶר פַּרְעֹה: מִי ה' אֲשֶׁר אֶשְׁמַע בְּקֹלוֹ לְשַׁלַּח אֶת יִשְׂרָאֵל?</b> אינני מכיר את שמו של האל הזה. לא שמעתי עליו מעולם.<br>    <br>    <b>לֹא יָדַעְתִּי אֶת ה',</b><br>    <b>וְ</b> על כן <br>    <b>גַם אֶת יִשְׂרָאֵל לֹא אֲשַׁלֵּחַ,</b> שהרי אין אלו אלא דברי הבל שאתם בודים מלבכם.
(ג) <b>וַיֹּאמְרוּ</b> משה ואהרן<br>    <b>:</b> אם אינך מכיר אותו בשמו, נסביר לך מיהו — ה' הוא <br>    <b>אֱלֹהֵי הָעִבְרִים</b> והוא <br>    <b>נִקְרָא עָלֵינוּ,</b> פגש אותנו, ומהתגלותו עלתה ההוראה שעלינו לצאת לעבדו. על כן — <br>    <b>נֵלֲכָה נָּא דֶּרֶךְ שְׁלֹשֶׁת יָמִים בַּמִּדְבָּר</b><br>    <b>וְנִזְבְּחָה לַה' אֱלֹהֵינוּ</b><br>    <b>פֶּן יִפְגָּעֵנוּ בַּדֶּבֶר אוֹ בֶחָרֶב</b>. מלבם הוסיפו שאם לא ישמעו בקולו — ייענשו.
(ד) <b>וַיֹּאמֶר אֲלֵהֶם מֶלֶךְ מִצְרַיִם: לָמָּה, מֹשֶׁה וְאַהֲרֹן, תַּפְרִיעוּ אֶת הָעָם מִמַּעֲשָׂיו</b> בכך שאתם מחדירים לראשיהם של העבדים רעיונות בדבר פולחן זר?! <br>    <b>לְכוּ לְסִבְלֹתֵיכֶם,</b> לעבודותיכם ולעסקיכם. אל תציעו הצעות ואל תעסקו בפוליטיקה.
(ה) <b>וַיֹּאמֶר פַּרְעֹה:הֵן רַבִּים עַתָּה עַם הָאָרֶץ,</b> העברים, <br>    <b>וְהִשְׁבַּתֶּם אֹתָם</b> בדבריכם<br>    <b>מִסִּבְלֹתָם,</b> מעבודתם. אנו זקוקים לעבודה, ואיננו פנויים לענייני חגים וחגיגות.
(ו) <b>וַיְצַו פַּרְעֹה בַּיּוֹם הַהוּא אֶת הַנֹּגְשִׂים בָּעָם</b>, הממונים מטעמו על עבודת העברים, <br>    <b>וְאֶת שֹׁטְרָיו,</b> מנהלי העבודה מבני ישראל, <br>    <b>לֵאמֹר:</b>
(ז) <b>לֹא תֹאסִפוּן</b>, תוסיפו<br>    <b>לָתֵת תֶּבֶן לָעָם לִלְבֹּן הַלְּבֵנִים כִּתְמוֹל שִׁלְשֹׁם.</b> לשם הכנת לבנים לשִׁים חומר ומערבבים בו תבן כדי להקשיחו. לבסוף שורפים את הלבנים או מייבשים אותן כדי להקשותן. התבן — הקש הנותר בשדה אחרי קצירת התבואה — חיוני לייצור הלבנים, אך הוא מצוי לרוב וכמעט חסר ערך. על כן היו העבדים מקבלים אותו מן המוכן. כעת גזר פרעה שהתבן לא יינתן עוד לעברים. <br>    <b>הֵם יֵלְכוּ וְקֹשְׁשׁוּ לָהֶם</b>, יאספו לעצמם<br>    <b>תֶּבֶן</b> מן השדות.
(ח) למרות שעתה יוקדש חלק מזמנם לאיסוף התבן — <br>    <b>וְאֶת מַתְכֹּנֶת</b>, מכסת, מספר<br>    <b>הַלְּבֵנִים</b><br>    <b>אֲשֶׁר הֵם עֹשִׂים תְּמוֹל שִׁלְשֹׁם,</b> מכסת העבודה שהוטלה עליהם עד כה, <br>    <b>תָּשִׂימוּ</b> תטילו<br>    <b>עֲלֵיהֶם,</b><br>    <b>לֹא תִגְרְעוּ מִמֶּנּוּ</b>— ממספר הלבנים שייצרו עד כה, <br>    <b>כִּי נִרְפִּים</b>, עצלים<br>    <b>הֵם.</b><br>    <b>עַל כֵּן הֵם צֹעֲקִים לֵאמֹר: "נֵלְכָה נִזְבְּחָה לֵאלֹהֵינוּ".</b> כיוון שפרעה אינו מכיר את האל הזה, ומכיוון שהעברים לא נהגו בפולחן זה מעולם, הוא לא ראה בדברי משה ואהרן אלא דברי הבל המושכים את לב העברים העצלים והמשביתים אותם ממלאכתם.
(ט) <b>תִּכְבַּד הָעֲבֹדָה עַל הָאֲנָשִׁים</b> באמצעות השארת מכסת העבודה בעינה בלא אספקת התבן,<br>    <b>וְיַעֲשׂוּ בָהּ,</b><br>    <b>וְ</b> כיוון שלא יהיה להם פנאי,<br>    <b>אַל יִשְׁעוּ</b>, יעסקו <br>    <b>בְּדִבְרֵי שָׁקֶר.</b>
(י) <b>וַיֵּצְאוּ נֹגְשֵׂי הָעָם וְשֹׁטְרָיו, וַיֹּאמְרוּ אֶל הָעָם לֵאמֹר —כֹּה אָמַר פַּרְעֹה: "אֵינֶנִּי נֹתֵן לָכֶם תֶּבֶן.</b>
(יא) <b>אַתֶּם לְכוּ קְחוּ לָכֶם תֶּבֶן מֵאֲשֶׁר תִּמְצָאוּ כִּי</b>, כאשר<br>    <b>אֵין נִגְרָע מ</b>מכסת<br>    <b>עֲבֹדַתְכֶם דָּבָר".</b>
(יב) <b>וַיָּפֶץ</b>, התפזר<br>    <b>הָעָם בְּכָל</b> שדות <br>    <b>אֶרֶץ מִצְרָיִם לְקֹשֵׁשׁ</b>, לאסוף<br>    <b>קַשׁ לַ</b> עשותו<br>    <b>תֶּבֶן</b>, שהוא<br>    קש מחותך.
(יג) <b>וְהַנֹּגְשִׂים אָצִים</b>, ממהרים, או: דוחקים בהם למהר<br>    <br>    <b>לֵאמֹר: כַּלּוּ</b>, סיימו <br>    <b>מַעֲשֵׂיכֶם דְּבַר יוֹם בְּיוֹמוֹ, כַּאֲשֶׁר בִּהְיוֹת הַתֶּבֶן.</b> הם דרשו מהעם להזדרז כך שתפוקתם תשתווה לתפוקתם הקודמת.
(יד) <b>וַיֻּכּוּ שֹׁטְרֵי בְּנֵי יִשְׂרָאֵל אֲשֶׁר שָׂמוּ עֲלֵהֶם נֹגְשֵׂי פַרְעֹה.</b> השוטרים היו אנשי מעלה הגונים בעלי מעמד בקהל ישראל,<br>    אשר מונו כמנהלי עבודה זוטרים. לא היתה להם סמכות של ממש, אך הם היו אחראים לעבודה כלפי הנוגשים, וכאשר לא סופקה המכסה — הוכו. <br>    <b>לֵאמֹר: מַדּוּעַ לֹא כִלִּיתֶם חָקְכֶם</b>, הקצבה המוטלת על העם<br>    <b>לִלְבֹּן כִּתְמוֹל שִׁלְשֹׁם, גַּם תְּמוֹל גַּם הַיּוֹם?</b>
(טו) <b>וַיָּבֹאוּ שֹׁטְרֵי בְּנֵי יִשְׂרָאֵל, וַיִּצְעֲקוּ אֶל פַּרְעֹה לֵאמֹר: לָמָּה תַעֲשֶׂה כֹה לַעֲבָדֶיךָ?!</b>
(טז) מצד אחד, <br>    <b>תֶּבֶן אֵין נִתָּן לַעֲבָדֶיךָ, וּ</b> מצד שני, <br>    <b>לְבֵנִים אֹמְרִים לָנוּ "עֲשׂוּ!"</b><br>    <b>וְהִנֵּה עֲבָדֶיךָ</b>— אנחנו <br>    <b>מֻכִּים, וְחָטָאת</b>, חסרון הלבנים ממילא ייפול על<br>    <b>עַמֶּךָ,</b> ולא הועלת כלום בגזרתך.
(יז) כיוון שתלה את היקלטותן של התקוות הללו בקרב ישראל בכך שהיו בטלים מדי ממלאכה, החליט פרעה להכביד עוד את עולו — <br>    <b>וַיֹּאמֶר</b> פרעה<br>    <b>: נִרְפִּים אַתֶּם, נִרְפִּים. עַל כֵּן אַתֶּם אֹמְרִים: "נֵלְכָה נִזְבְּחָה לַה'".</b>
(יח) <b>וְעַתָּה לְכוּ עִבְדוּ, וְתֶבֶן לֹא יִנָּתֵן לָכֶם, וְתֹכֶן</b>, מספר ה<br>    <b>לְבֵנִים תִּתֵּנוּ.</b>
(יט) <b>וַיִּרְאוּ שֹׁטְרֵי בְנֵי יִשְׂרָאֵל אֹתָם,</b> את עצמם,<br>    <b>בְּ</b> מצב <br>    <b>רָע, לֵאמֹר: לֹא תִגְרְעוּ מִלִּבְנֵיכֶם דְּבַר יוֹם בְּיוֹמוֹ.</b> לא נמצא מוצא לשוטרים. הם הוכו בשל אחריותם לסיפוק כמות לבנים שהעם אינו מסוגל לייצר, ולא יכלו לחמוק מכך.
(כ) <b>וַיִּפְגְּעוּ</b>, השוטרים פגשו <br>    <b>אֶת מֹשֶׁה וְאֶת אַהֲרֹן נִצָּבִים</b>, עומדים<br>    <b>לִקְרָאתָם בְּצֵאתָם מֵאֵת פַּרְעֹה,</b> ביציאה מארמון פרעה או בדרך.
(כא) <b>וַיֹּאמְרוּ</b> השוטרים<br>    <b>אֲלֵהֶם:</b><br>    <b>יֵרֶא ה' עֲלֵיכֶם וְיִשְׁפֹּט</b> אתכם, על <br>    <b>אֲשֶׁר הִבְאַשְׁתֶּם</b>, הסרחתם<br>    <b>אֶת רֵיחֵנוּ,</b> פגמתם בשמנו הטוב <br>    <b>בְּעֵינֵי פַרְעֹה וּבְעֵינֵי עֲבָדָיו,</b> ועתה יש להם אמתלה כלפינו, שיש בה כדי <br>    <b>לָתֶת חֶרֶב בְּיָדָם לְהָרְגֵנוּ.</b> השוטרים הבינו שהכבדת השעבוד לא נבעה מצרכים כלכליים אמתיים של פרעה אלא מרצונו לדכא את רעיונות המרד החדשים שעוררו משה ואהרן.
(כב) <b>וַיָּשָׁב מֹשֶׁה אֶל ה' וַיֹּאמַר: אֲדֹנָי, לָמָה הֲרֵעֹתָה לָעָם הַזֶּה?! לָמָּה זֶּה שְׁלַחְתָּנִי?!</b>
(כג) <b>וּמֵאָז בָּאתִי אֶל פַּרְעֹה לְדַבֵּר בִּשְׁמֶךָ,</b><br>    <b>הֵרַע</b> פרעה <br>    <b>לָעָם הַזֶּה, וְהַצֵּל לֹא הִצַּלְתָּ אֶת עַמֶּךָ.</b> באתי לגאול את ישראל, והנה הכנסתי אותם למצוקה קשה יותר.
<h2>פרק ו</h2>
(א) <b>וַיֹּאמֶר ה' אֶל מֹשֶׁה: עַתָּה תִרְאֶה</b> את <br>    <b>אֲשֶׁר אֶעֱשֶׂה לְפַרְעֹה, כִּי</b> פרעה לא רק יאפשר להם לצאת; אף <br>    <b>בְיָד חֲזָקָה יְשַׁלְּחֵם, וּבְיָד חֲזָקָה יְגָרְשֵׁם מֵאַרְצוֹ.</b> הוא ידרוש מהם בכוח לצאת ממצרים.
(ב) <b>וַיְדַבֵּר אֱלֹהִים אֶל מֹשֶׁה וַיֹּאמֶר אֵלָיו: אֲנִי ה',</b> שהופעתי לפניך ליד הסנה.
(ג) <b>וָאֵרָא</b>, התגליתי <br>    <b>אֶל אַבְרָהָם, אֶל יִצְחָק וְאֶל יַעֲקֹב,</b> אך שלא כמו בהתגלותי אליך, אליהם נראיתי <br>    <b>בּ</b> שם <br>    <b>אֵל שַׁדָּי.</b> כך הודעתי את עצמי להם, וכך הם קראו לי.<br>    <br>    <b>וּשְׁמִי ה' לֹא נוֹדַעְתִּי לָהֶם.</b> ההתגלות לאבות לא היתה באותה מדרגה עליונה של ההתגלות אליך, משה.<br>    אמנם שם הוויה (י-ה-ו-ה), השם המפורש, נזכר גם בספר בראשית, אך ייתכן בהחלט שלאבות הוא לא היה ידוע ומושג, והוא נזכר שָׁם בתור שם שנתגלה לאחר מכן.
(ד) <b>וְ</b> עם זאת, <br>    <b>גַם הֲקִמֹתִי אֶת בְּרִיתִי אִתָּם,</b> שֶׁבה הבטחתי <br>    <b>לָתֵת לָהֶם אֶת אֶרֶץ כְּנָעַן, אֵת אֶרֶץ מְגֻרֵיהֶם אֲשֶׁר גָּרוּ בָהּ.</b>
(ה) <b>וְגַם אֲנִי שָׁמַעְתִּי אֶת נַאֲקַת</b>, צעקת, אנחת<br>    <b>בְּנֵי יִשְׂרָאֵל</b>, <br>    <b>אֲשֶׁר מִצְרַיִם מַעֲבִדִים אֹתָם, וָאֶזְכֹּר אֶת בְּרִיתִי</b> עם האבות.
(ו) <b>לָכֵן אֱמֹר לִבְנֵי יִשְׂרָאֵל: אֲנִי</b> הוא<br>    <b>ה',</b> אני הנמצא, הפועל ובעל הכוח, ואני מבטיח לכם:<br>    <b>וְהוֹצֵאתִי אֶתְכֶם מִתַּחַת סִבְלֹת</b>, הנטל הכבד של<br>    <b>מִצְרַיִם,</b><br>    <b>וְהִצַּלְתִּי אֶתְכֶם מֵעֲבֹדָתָם.</b> לא תהיו להם עוד עבדים. ולא זו בלבד, אלא — <br>    <b>וְגָאַלְתִּי אֶתְכֶם</b> מארץ מצרים<br>    <b>בִּזְרוֹעַ נְטוּיָה</b>, בכוח גדול<br>    <b>וּבִשְׁפָטִים גְּדֹלִים,</b> בעונשים חמורים שיבואו על המצרים. בשל עצמתו יהיה התהליך בולט לעין.
(ז) <b>וְלָקַחְתִּי אֶתְכֶם לִי לְעָם,</b> להיות עַמי שלי, <br>    <b>וְהָיִיתִי לָכֶם לֵאלֹהִים. וִידַעְתֶּם כִּי אֲנִי ה' אֱלֹהֵיכֶם, הַמּוֹצִיא אֶתְכֶם מִתַּחַת סִבְלוֹת מִצְרָיִם.</b> לא נוצרתם ואינכם מתנהלים בדרך הטבעית שבה נוצרים ומתנהלים עמים אחרים. כשתצאו כעם שלם מתחת שלטונה וסבלותיה של מצרים, תיווכחו לדעת שה' אלוקיכם הוא הבוחר בכם.
(ח) <b>וְהֵבֵאתִי אֶתְכֶם אֶל הָאָרֶץ אֲשֶׁר נָשָׂאתִי אֶת יָדִי</b>, נשבעתי<br>    <br>    <b>לָתֵת אֹתָהּ לְאַבְרָהָם לְיִצְחָק וּלְיַעֲקֹב, וְנָתַתִּי אֹתָהּ לָכֶם מוֹרָשָׁה,</b> ארץ שתירשו אותה לעולם. <br>    <b>אֲנִי ה'.</b>
(ט) <b>וַיְדַבֵּר מֹשֶׁה כֵּן</b>, את הדברים הללו<br>    <b>אֶל בְּנֵי יִשְׂרָאֵל. וְלֹא שָׁמְעוּ אֶל מֹשֶׁה,</b> דבריו לא עשו עליהם רושם <br>    <b>מִ</b> פאת<br>    <b>קֹּצֶר רוּחַ</b>, חוסר סבלנות<br>    <b>וּמֵעֲבֹדָה קָשָׁה.</b> שאף בה יש מן החזרה על ההתגלות בסנה:
(י) <b>וַיְדַבֵּר ה' אֶל מֹשֶׁה לֵּאמֹר:</b>
(יא) <b>בֹּא</b> שנית<br>    <b>דַבֵּר אֶל פַּרְעֹה מֶלֶךְ מִצְרָיִם, וִישַׁלַּח אֶת בְּנֵי יִשְׂרָאֵל מֵאַרְצוֹ.</b>
(יב) <b>וַיְדַבֵּר מֹשֶׁה לִפְנֵי ה' לֵאמֹר: הֵן בְּנֵי יִשְׂרָאֵל</b>, שלהם בישרתי טובות,<br>    <b>לֹא שָׁמְעוּ אֵלַי, וְאֵיךְ יִשְׁמָעֵנִי פַרְעֹה,</b> שאליו אני בא בתביעות, <br>    <b>וַ</b> הרי <br>    <b>אֲנִי עֲרַל שְׂפָתָיִם</b>, כבד פה. ולא יעלה בידי לשכנעו בדיבורי?!
(יג) <b>וַיְדַבֵּר ה' אֶל מֹשֶׁה וְאֶל אַהֲרֹן, וַיְצַוֵּם</b>, מינה אותם לדבר <br>    <b>אֶל בְּנֵי יִשְׂרָאֵל וְאֶל פַּרְעֹה מֶלֶךְ מִצְרָיִם,</b> ושתי השליחויות נועדו <br>    <b>לְהוֹצִיא אֶת בְּנֵי יִשְׂרָאֵל מֵאֶרֶץ מִצְרָיִם.</b>
(יד) <b>אֵלֶּה רָאשֵׁי בֵית אֲבֹתָם</b> שבמצרים — ולא כולם. זו תהיה רשימה חלקית, לפי סדר הולדת השבטים, שתיקטע לאחר הצגתם של צאצאי לוי, שבטם של משה ואהרן<br>    <b>:</b><br>    <b>בְּנֵי רְאוּבֵן בְּכֹר יִשְׂרָאֵל:חֲנוֹךְ וּפַלּוּא, חֶצְרוֹן וְכַרְמִי. אֵלֶּה מִשְׁפְּחֹת רְאוּבֵן.</b>
(טו) <b>וּבְנֵי שִׁמְעוֹן: יְמוּאֵל וְיָמִין וְאֹהַד וְיָכִין וְצֹחַר וְשָׁאוּל</b>, שכנראה היה חריג בהיותו<br>    <b>בֶּן הַכְּנַעֲנִית.</b><br>    <b>אֵלֶּה מִשְׁפְּחֹת שִׁמְעוֹן.</b>
(טז) <b>וְאֵלֶּה שְׁמוֹת בְּנֵי לֵוִי לְתֹלְדֹתָם:</b><br>    <b>גֵּרְשׁוֹן וּקְהָת וּמְרָרִי.</b> במסגרת ההתמקדות בלוי הכתוב מוסיף פרט שלא הופיע לגבי שאר בני יעקב שנמנו כאן: <br>    <b>וּשְׁנֵי חַיֵּי לֵוִי — שֶׁבַע וּשְׁלֹשִׁים וּמְאַת שָׁנָה.</b> מבין שבטי ישראל הוזכרו מניין שנותיו של יוסף — שהיה הראש והמנהיג,<br>    ועתה — מניין שנותיו של לוי, כיוון שהיה אבי השושלת המיוחדת של משה ואהרן.
(יז) <b>בְּנֵי גֵרְשׁוֹן: לִבְנִי וְשִׁמְעִי לְמִשְׁפְּחֹתָם.</b>
(יח) <b>וּבְנֵי קְהָת:</b><br>    <b>עַמְרָם וְיִצְהָר וְחֶבְרוֹן וְעֻזִּיאֵל. וּשְׁנֵי חַיֵּי קְהָת</b>, שאף הן נמנות כאן בשל חשיבותו, כסבם של משה ואהרן <br>    <b>—</b><br>    <b>שָׁלֹשׁ וּשְׁלֹשִׁים וּמְאַת שָׁנָה.</b>
(יט) <b>וּבְנֵי מְרָרִי: מַחְלִי וּמוּשִׁי. אֵלֶּה מִשְׁפְּחֹת הַלֵּוִי לְתֹלְדֹתָם.</b>
(כ) <b>וַיִּקַּח עַמְרָם אֶת יוֹכֶבֶד דֹּדָתוֹ</b>, בתו של לוי<br>    <b>לוֹ לְאִשָּׁה</b>— מעשה שהיה מותר בחוק שקדם לנתינת התורה, <br>    <b>וַתֵּלֶד לוֹ אֶת אַהֲרֹן וְאֶת מֹשֶׁה</b> ואת מרים — שהיתה מבוגרת משניהם, אך לא נזכרה משום שכאן מדובר במסגרות המשפחה הגדולות של שבטים ובתי אב, שבהן ההתייחסות נקבעת לפי הזכרים. <br>    <b>וּשְׁנֵי חַיֵּי עַמְרָם — שֶׁבַע וּשְׁלֹשִׁים וּמְאַת שָׁנָה,</b> כשנות חייו של לוי.
(כא) <b>וּבְנֵי יִצְהָר</b> בן קהת<br>    <b>:</b><br>    <b>קֹרַח —</b>שייזכר כדמות בעייתית בסיפור שיארע במדבר,<br>    <br>    <b>וָנֶפֶג וְזִכְרִי.</b>
(כב) <b>וּבְנֵי עֻזִּיאֵל</b> בן קהת<br>    <b>:</b><br>    <b>מִישָׁאֵל וְאֶלְצָפָן וְסִתְרִי,</b> שאף הם ייזכרו בהמשך.
(כג) <b>וַיִּקַּח אַהֲרֹן אֶת אֱלִישֶׁבַע בַּת עַמִּינָדָב, אֲחוֹת נַחְשׁוֹן, לוֹ לְאִשָּׁה.</b> גם נחשון יופיע לאחר מכן בתור נשיא שבט יהודה.<br>    העובדה שאהרן נשא את אחותו של ראש השבט החשוב מצביעה על מעמדו הנכבד בעם. <br>    <b>וַתֵּלֶד לוֹ</b> אלישבע <br>    <b>אֶת נָדָב וְאֶת אֲבִיהוּא, אֶת אֶלְעָזָר וְאֶת אִיתָמָר.</b>
(כד) <b>וּבְנֵי קֹרַח:</b><br>    <b>אַסִּיר וְאֶלְקָנָה וַאֲבִיאָסָף. אֵלֶּה מִשְׁפְּחֹת הַקָּרְחִי,</b> שייזכרו בספר במדבר.
(כה) <b>וְאֶלְעָזָר בֶּן אַהֲרֹן לָקַח לוֹ מִבְּנוֹת פּוּטִיאֵל,</b> שזהותו אינה ידועה ממקומות אחרים. היו שזיהו אותו עם יתרו, שהיו לו שמות רבים, והיו שייחסוהו למשפחות יוסף,<br>    <br>    <b>לוֹ לְאִשָּׁה. וַתֵּלֶד לוֹ אֶת פִּינְחָס,</b> שימלא תפקיד משמעותי להלן.<br>    מן הסתם גם איתמר נשא אשה, אך אין הדבר נזכר כאן משום שאינו משמעותי להמשך המסופר. <br>    <b>אֵלֶּה רָאשֵׁי אֲבוֹת הַלְוִיִּם לְמִשְׁפְּחֹתָם.</b>
(כו) <b>הוּא אַהֲרֹן וּמֹשֶׁה אֲשֶׁר אָמַר ה' לָהֶם: הוֹצִיאוּ אֶת בְּנֵי יִשְׂרָאֵל מֵאֶרֶץ מִצְרַיִם</b> לא ביציאת בודדים או חטיבות מן העם, אלא <br>    <b>עַל צִבְאֹתָם,</b> כלל שבטי העם.
(כז) <b>הֵם הַמְדַבְּרִים אֶל פַּרְעֹה מֶלֶךְ מִצְרַיִם לְהוֹצִיא אֶת בְּנֵי יִשְׂרָאֵל מִמִּצְרָיִם, הוּא מֹשֶׁה וְאַהֲרֹן.</b>
(כח) <b>וַיְהִי בְּיוֹם דִּבֶּר ה' אֶל מֹשֶׁה בְּאֶרֶץ מִצְרָיִם,</b>
(כט) <b>וַיְדַבֵּר ה' אֶל מֹשֶׁה לֵּאמֹר: אֲנִי ה'. דַּבֵּר אֶל פַּרְעֹה מֶלֶךְ מִצְרַיִם אֵת כָּל אֲשֶׁר אֲנִי דֹּבֵר אֵלֶיךָ.</b>
(ל) <b>וַיֹּאמֶר מֹשֶׁה לִפְנֵי ה':הֵן אֲנִי עֲרַל שְׂפָתַיִם, וְאֵיךְ יִשְׁמַע אֵלַי פַּרְעֹה?!</b>
<h2>פרק ז</h2>
(א) <b>וַיֹּאמֶר ה' אֶל מֹשֶׁה: רְאֵה, נְתַתִּיךָ אֱלֹהִים</b>, דמות בעלת כוח ועצמה,<br>    או: דמות אלוהית<br>    <br>    <b>לְפַרְעֹה, וְאַהֲרֹן אָחִיךָ יִהְיֶה נְבִיאֶךָ</b>, ישמש כשליחך.
(ב) <b>אַתָּה תְדַבֵּר אֵת כָּל אֲשֶׁר אֲצַוֶּךָּ, וְאַהֲרֹן אָחִיךָ יְדַבֵּר אֶל פַּרְעֹה,</b> ובסופו של דבר — <br>    <b>וְשִׁלַּח אֶת בְּנֵי יִשְׂרָאֵל מֵאַרְצוֹ.</b>
(ג) <b>ו</b> אולם קודם לכן<br>    <b>אֲנִי אַקְשֶׁה אֶת לֵב פַּרְעֹה</b>, ואתן לו כוח לסבול את העונשים הקשים —<br>    <b>וְהִרְבֵּיתִי אֶת אֹתֹתַי וְאֶת מוֹפְתַי בְּאֶרֶץ מִצְרָיִם,</b> ובאמצעותם יתגלה כוחי בעולם.
(ד) <b>וְלֹא יִשְׁמַע אֲלֵכֶם פַּרְעֹה,</b> על כן — <br>    <b>וְנָתַתִּי אֶת יָדִי</b> הקשה<br>    <b>בְּמִצְרָיִם,</b> יבואו על ארצו מכות ועונשים שונים, <br>    <b>וְהוֹצֵאתִי אֶת צִבְאֹתַי, אֶת עַמִּי בְנֵי יִשְׂרָאֵל, מֵאֶרֶץ מִצְרַיִם בִּשְׁפָטִים</b>, במכות ובעונשים<br>    <b>גְּדֹלִים.</b>
(ה) <b>וְיָדְעוּ מִצְרַיִם כִּי אֲנִי ה' בִּנְטֹתִי אֶת יָדִי</b>, בהפנותי ידי <br>    <b>עַל מִצְרָיִם</b> להכותה, <br>    <b>וְהוֹצֵאתִי אֶת בְּנֵי יִשְׂרָאֵל מִתּוֹכָם.</b>
(ו) <b>וַיַּעַשׂ מֹשֶׁה וְאַהֲרֹן כַּאֲשֶׁר צִוָּה ה' אֹתָם, כֵּן עָשׂוּ</b> בדיוק.<br>    מכאן והלאה הם היו בעיקר סבילים. משה ואהרן קיבלו הוראות מה' וביצעו אותן כשליחים בלבד.
(ז) <b>וּמֹשֶׁה — בֶּן שְׁמֹנִים שָׁנָה, וְאַהֲרֹן — בֶּן שָׁלֹשׁ וּשְׁמֹנִים שָׁנָה בְּדַבְּרָם אֶל פַּרְעֹה.</b> גם באותם ימים, שבהם תוחלת החיים היתה לעתים ארוכה יותר, הם נחשבו אנשים שאינם צעירים. משה ואהרן התחילו את שליחותם הציבורית בגילים שבהם אדם אחר עשוי לסיים את חייו הפעילים.
(ח) <b>וַיֹּאמֶר ה' אֶל מֹשֶׁה וְאֶל אַהֲרֹן לֵאמֹר:</b>
(ט) <b>כִּי</b>, כאשר<br>    <b>יְדַבֵּר אֲלֵכֶם פַּרְעֹה</b> כשתבואו אליו,<br>    <b>לֵאמֹר: "תְּנוּ לָכֶם מוֹפֵת",</b> הוכחה לאימות דבריכם שאתם שלוחים אלוקיים, <br>    <b>וְאָמַרְתָּ אֶל אַהֲרֹן: קַח אֶת מַטְּךָ וְהַשְׁלֵךְ לִפְנֵי פַרְעֹה,</b> ומטך <br>    <b>יְהִי</b>, יהפוך<br>    <b>לְתַנִּין.</b>
(י) <b>וַיָּבֹא מֹשֶׁה וְאַהֲרֹן אֶל פַּרְעֹה וַיַּעֲשׂוּ כֵן כַּאֲשֶׁר צִוָּה ה'. וַיַּשְׁלֵךְ אַהֲרֹן אֶת מַטֵּהוּ לִפְנֵי פַרְעֹה וְלִפְנֵי עֲבָדָיו, וַיְהִי לְתַנִּין.</b>
(יא) <b>וַיִּקְרָא גַּם פַּרְעֹה</b>, כחיקוי למשה, שהורה לאהרן לעשות המופת, קרא גם הוא<br>    <br>    <b>לַחֲכָמִים וְלַמְכַשְּׁפִים</b> שבחצר המלוכה, <br>    <b>וַיַּעֲשׂוּ גַם הֵם,</b><br>    <b>חַרְטֻמֵּי</b>, מכשפי<br>    <br>    <b>מִצְרַיִם,</b><br>    <b>בְּלַהֲטֵיהֶם</b>, בכשפיהם, או: בתחבולותיהם ובמעשים שיש בהם אחיזת עיניים, <br>    <b>כֵּן</b><br>    <b>—</b>
(יב) <b>וַיַּשְׁלִיכוּ</b> גם הם<br>    <b>אִישׁ מַטֵּהוּ, וַיִּהְיוּ לְתַנִּינִם.</b> אולם אחר כך <br>    <b>וַיִּבְלַע מַטֵּה אַהֲרֹן אֶת מַטֹּתָם.</b> המטה-התנין של אהרן בלע את המטות-התנינים של חרטומי פרעה.
(יג) המופת לא הרשים את פרעה, אולי משום שחרטומיו הצליחו לחקות את המופת של משה ואהרן —<br>    <b>וַיֶּחֱזַק לֵב פַּרְעֹה וְלֹא שָׁמַע אֲלֵהֶם,</b><br>    <b>כַּאֲשֶׁר</b>, כפי ש<br>    <b>דִּבֶּר ה'</b> מראש — שמלך מצרים לא ייכנע במהרה.
(יד) משום כך ה' ביאר את הדברים — <br>    <b>וַיֹּאמֶר ה' אֶל מֹשֶׁה: כָּבֵד לֵב פַּרְעֹה,</b> פרעה אטום מלשמוע, <br>    <b>מֵאֵן</b>, סירב<br>    <b>לְשַׁלַּח הָעָם.</b>
(טו) אשר על כן — <br>    <b>לֵךְ אֶל פַּרְעֹה בַּבֹּקֶר, הִנֵּה יֹצֵא הַמַּיְמָה</b> לרחוץ, להתפנות, לטייל או: לערוך פולחן במי היאור.<br>    <br>    <b>וְנִצַּבְתָּ לִקְרָאתוֹ עַל שְׂפַת הַיְאֹר, וְ</b> את <br>    <b>הַמַּטֶּה אֲשֶׁר נֶהְפַּךְ לְנָחָשׁ, תִּקַּח בְּיָדֶךָ.</b>
(טז) <b>וְאָמַרְתָּ אֵלָיו: ה' אֱלֹהֵי הָעִבְרִים שְׁלָחַנִי אֵלֶיךָ לֵאמֹר: "שַׁלַּח אֶת עַמִּי, וְיַעַבְדֻנִי בַּמִּדְבָּר.</b><br>    <b>וְהִנֵּה לֹא שָׁמַעְתָּ עַד כֹּה.</b>
(יז) <b>כֹּה אָמַר ה': בְּזֹאת תֵּדַע כִּי אֲנִי ה' — הִנֵּה אָנֹכִי מַכֶּה בַּמַּטֶּה אֲשֶׁר בְּיָדִי עַל הַמַּיִם אֲשֶׁר בַּיְאֹר, וְנֶהֶפְכוּ לְדָם.</b>
(יח) <b>וְ</b> לכן <br>    <b>הַדָּגָה</b>, הדגים, <br>    <b>אֲשֶׁר בַּיְאֹר תָּמוּת,</b> משום שאין היא יכולה לחיות בדם, <br>    <b>וּבָאַשׁ</b>, ויסריח<br>    <b>הַיְאֹר,</b> מריקבון הדגים הרבים. די בריח בלבד להפוך את מי הנילוס לבלתי ראויים לשתייה. <br>    <b>וְנִלְאוּ</b>, ולא יהיו מסוגלים<br>    <b>מִצְרַיִם</b><br>    <b>לִשְׁתּוֹת מַיִם מִן הַיְאֹר".</b>
(יט) <b>וַיֹּאמֶר ה' אֶל מֹשֶׁה: אֱמֹר אֶל אַהֲרֹן</b>, שליחך לביצוע המכה הזאת<br>    <b>: קַח מַטְּךָ וּנְטֵה יָדְךָ עַל מֵימֵי מִצְרַיִם.</b> בתנועת הרמת ידך והפנייתה לכיוון המים, תבטא את כוונתך שפעולת המטה תשפיע על כל מימי מצרים<br>    <b>: עַל נַהֲרֹתָם, עַל יְאֹרֵיהֶם</b>, תעלות המים הראשיות שנמשכו מהנילוס <br>    <b>וְעַל אַגְמֵיהֶם</b><br>    <b>וְעַל כָּל מִקְוֵה מֵימֵיהֶם,</b> בורות ומאגרים אחרים, <br>    <b>וְ</b> כל אלה <br>    <b>יִהְיוּ</b>ל<br>    <b>דָם. וְהָיָה דָם בְּכָל אֶרֶץ מִצְרַיִם וּבָעֵצִים וּבָאֲבָנִים,</b> במים שליד העצים והאבנים, כגון בגנים,<br>    או: במים שבכלי העץ ובכלי האבן.<br>    מכת הדם לא חלה על הנהר בלבד, אלא על כל מימי מצרים שעל פני האדמה.
(כ) <b>וַיַּעֲשׂוּ כֵן מֹשֶׁה וְאַהֲרֹן, כַּאֲשֶׁר צִוָּה ה'. וַיָּרֶם</b> אהרן <br>    <b>בַּמַּטֶּה וַיַּךְ אֶת הַמַּיִם אֲשֶׁר בַּיְאֹר, לְעֵינֵי פַרְעֹה וּלְעֵינֵי עֲבָדָיו. וַיֵּהָפְכוּ כָּל הַמַּיִם אֲשֶׁר בַּיְאֹר לְדָם.</b>
(כא) <b>וְ</b> אכן, <br>    <b>הַדָּגָה אֲשֶׁר בַּיְאֹר מֵתָה וַיִּבְאַשׁ הַיְאֹר, וְלֹא יָכְלוּ מִצְרַיִם לִשְׁתּוֹת מַיִם מִן הַיְאֹר. וַיְהִי הַדָּם בְּכָל</b> מקום שהיו בו מים ב<br>    <b>אֶרֶץ מִצְרָיִם.</b>
(כב) <b>וַיַּעֲשׂוּ כֵן</b>, והפכו מים<br>    לדם<br>    <b>חַרְטֻמֵּי מִצְרַיִם,</b> המלומדים והמומחים שהקיפו את פרעה<br>    <b>בְּלָטֵיהֶם,</b> בלהטיהם — בכשפיהם או בתחבולותיהם. על כן — <br>    <b>וַיֶּחֱזַק לֵב פַּרְעֹה,</b><br>    <b>וְלֹא שָׁמַע אֲלֵהֶם, כַּאֲשֶׁר דִּבֶּר ה'.</b>
(כג) <b>וַיִּפֶן פַּרְעֹה</b> מהיאור <br>    <b>וַיָּבֹא אֶל בֵּיתוֹ וְלֹא שָׁת</b>, שם<br>    <b>לִבּוֹ גַּם לָזֹאת.</b>
(כד) <b>וַיַּחְפְּרוּ כָל מִצְרַיִם סְבִיבֹת הַיְאֹר</b> כדי לשאוב<br>    <b>מַיִם</b> נקיים שלא הוכו במכת הדם<br>    <b>לִשְׁתּוֹת,</b><br>    <b>כִּי לֹא יָכְלוּ לִשְׁתֹּת מִמֵּימֵי הַיְאֹר.</b>
(כה) <b>וַיִּמָּלֵא שִׁבְעַת יָמִים אַחֲרֵי הַכּוֹת ה'</b>, שהתחיל להכות<br>    <b>אֶת הַיְאֹר.</b> המכה ארכה שבוע,<br>    ובכל זאת פרעה לא חזר בו.
(כו) <b>וַיֹּאמֶר ה' אֶל מֹשֶׁה: בֹּא אֶל פַּרְעֹה, וְאָמַרְתָּ אֵלָיו</b> שוב<br>    <b>: כֹּה אָמַר ה': שַׁלַּח אֶת עַמִּי וְיַעַבְדֻנִי.</b>
(כז) <b>וְאִם מָאֵן</b> ממאן, מסרב,<br>    או: אם אדם סרבן<br>    <br>    <b>אַתָּה לְשַׁלֵּחַ,</b><br>    <b>הִנֵּה אָנֹכִי נֹגֵף</b>, מכה <br>    <b>אֶת כָּל גְּבוּלְךָ בַּצְפַרְדְּעִים.</b>
(כח) <b>וְשָׁרַץ הַיְאֹר</b>, יתמלא כולו<br>    <b>צְפַרְדְּעִים.</b> בשל מספרן הרב הן לא יישארו ביאור בלבד, אלא יתפשטו בכל מקום:<br>    <b>וְעָלוּ וּבָאוּ בְּבֵיתֶךָ,</b> אך לא יתרכזו שם במקום אחד, אלא יתפזרו בכל הבית, כולל <br>    <b>בַחֲדַר מִשְׁכָּבְךָ,</b><br>    <b>וְעַל מִטָּתֶךָ</b><br>    <b>וּבְבֵית עֲבָדֶיךָ</b><br>    <b>וּבְעַמֶּךָ,</b><br>    <b>וּבְתַנּוּרֶיךָ</b><br>    <b>וּבְמִשְׁאֲרוֹתֶיךָ</b>, בכלי הבצק שלך.
(כט) הצפרדעים לא ייכנסו רק לבתי בני האדם, למאכליהם ולכליהם<br>    —<br>    <b>וּבְכָה</b>, ובך <br>    <b>וּבְעַמְּךָ וּבְכָל עֲבָדֶיךָ יַעֲלוּ הַצְפַרְדְּעִים.</b> הן יטפסו גם על בני אדם. אם לא תיזהרו, הן ייכנסו אף לפיותיכם.<br>    לא יהיה להן כל מעצור.
<h2>פרק ח</h2>
(א) <b>וַיֹּאמֶר ה' אֶל מֹשֶׁה: אֱמֹר אֶל אַהֲרֹן: נְטֵה</b>, הרם והטה <br>    <b>אֶת יָדְךָ בְּמַטֶּךָ עַל</b>, לכיוון<br>    <b>הַנְּהָרֹת, עַל הַיְאֹרִים וְעַל הָאֲגַמִּים וְהַעַל</b>, והעלה<br>    <b>אֶת הַצְפַרְדְּעִים,</b> פעולה זו תגרום לצפרדעים לעלות <br>    <b>עַל אֶרֶץ מִצְרָיִם.</b>
(ב) <b>וַיֵּט אַהֲרֹן אֶת יָדוֹ עַל מֵימֵי מִצְרָיִם, וַתַּעַל הַצְּפַרְדֵּעַ,</b> ועלו הצפרדעים, ומשום ריבויין – <br>    <b>וַתְּכַס</b>, הן כיסו <br>    <b>אֶת</b> כל <br>    <b>אֶרֶץ מִצְרָיִם.</b>
(ג) <b>וַיַּעֲשׂוּ כֵן</b> גם <br>    <b>הַחַרְטֻמִּים בְּלָטֵיהֶם,</b><br>    <b>וַיַּעֲלוּ אֶת הַצְפַרְדְּעִים עַל אֶרֶץ מִצְרָיִם.</b> הם לא הועילו לפרעה. במקום למצוא דרך להיפטר מהצפרדעים הם הביאו צפרדעים נוספות.
(ד) <b>וַיִּקְרָא פַרְעֹה לְמֹשֶׁה וּלְאַהֲרֹן, וַיֹּאמֶר: הַעְתִּירוּ</b>, התפללו<br>    <b>אֶל ה' וְיָסֵר הַצְפַרְדְּעִים מִמֶּנִּי וּמֵעַמִּי, וַאֲשַׁלְּחָה אֶת הָעָם וְיִזְבְּחוּ לַה'.</b> כאן לראשונה נשמעת כניעה מסוימת מצד פרעה.
(ה) <b>וַיֹּאמֶר מֹשֶׁה לְפַרְעֹה: הִתְפָּאֵר עָלַי</b>. נתונה בידך ההזדמנות להשתבח שהכנעת אותי,<br>    נסה אותי<br>    <b>— לְמָתַי אַעְתִּיר</b>, אתפלל<br>    <b>לְךָ וְלַעֲבָדֶיךָ וּלְעַמְּךָ,</b> למענכם<br>    <b>לְהַכְרִית הַצְפַרְדְּעִים מִמְּךָ וּמִבָּתֶּיךָ?</b> קבע אתה את הזמן שבו יישמדו או יצאו הצפרדעים, וכך יקרה. <br>    <b>רַק בַּיְאֹר תִּשָּׁאַרְנָה.</b> משה רצה להראות לפרעה מי מושל במכה הזאת. יכולתם של משה ואהרן להכחיד את הצפרדעים בכל זמן שיבחרו תגביר את הפחד מפניהם.
(ו) <b>וַיֹּאמֶר</b> פרעה<br>    <b>: לְמָחָר.וַיֹּאמֶר</b> משה<br>    <b>: כִּדְבָרְךָ</b> כן יהיה, <br>    <b>לְמַעַן תֵּדַע כִּי אֵין כַּה' אֱלֹהֵינוּ.</b>
(ז) <b>וְסָרוּ הַצְפַרְדְּעִים מִמְּךָ וּמִבָּתֶּיךָ וּמֵעֲבָדֶיךָ וּמֵעַמֶּךָ, רַק בַּיְאֹר תִּשָּׁאַרְנָה</b> מכאן ואילך. שם אין הן מזיקות לאיש, אך יוכלו לשמש כתזכורת וכאיום שהן עלולות לחזור בכל עת.
(ח) <b>וַיֵּצֵא מֹשֶׁה וְאַהֲרֹן מֵעִם פַּרְעֹה. וַיִּצְעַק מֹשֶׁה אֶל ה' עַל דְּבַר הַצְפַרְדְּעִים אֲשֶׁר שָׂם לְפַרְעֹה.</b> משה התחנן וצעק מפני שהאות של התאריך המדויק לפקיעת המכה מצריך בקשה מיוחדת.
(ט) <b>וַיַּעַשׂ ה' כִּדְבַר מֹשֶׁה. וַיָּמֻתוּ הַצְפַרְדְּעִים מִן הַבָּתִּים, מִן הַחֲצֵרֹת וּמִן הַשָּׂדֹת.</b>
(י) <b>וַיִּצְבְּרוּ אֹתָם חֳמָרִם חֳמָרִם,</b> ערמות ערמות. <br>    <b>וַתִּבְאַשׁ הָאָרֶץ</b> מסירחונם של הצפרדעים המתות.
(יא) אולם — <br>    <b>וַיַּרְא פַּרְעֹה כִּי הָיְתָה הָרְוָחָה,</b> משנסתלקו הצפרדעים, <br>    <b>וְהַכְבֵּד אֶת לִבּוֹ, וְלֹא שָׁמַע אֲלֵהֶם — כַּאֲשֶׁר דִּבֶּר ה'</b> אף על פי שהפעם ביקש ממשה להתפלל בעבורו.
(יב) <b>וַיֹּאמֶר ה' אֶל מֹשֶׁה: אֱמֹר אֶל אַהֲרֹן: נְטֵה אֶת מַטְּךָ וְהַךְ אֶת עֲפַר הָאָרֶץ, וְהָיָה</b> העפר <br>    <b>לְכִנִּם בְּכָל אֶרֶץ מִצְרָיִם.</b>
(יג) <b>וַיַּעֲשׂוּ</b> משה ואהרן<br>    <b>כֵן,</b><br>    <b>וַיֵּט אַהֲרֹן אֶת יָדוֹ בְמַטֵּהוּ וַיַּךְ אֶת עֲפַר הָאָרֶץ, וַתְּהִי הַכִּנָּם</b>, שריצתם של הכינים<br>    <b>בָּאָדָם וּבַבְּהֵמָה. כָּל עֲפַר הָאָרֶץ הָיָה כִנִּים בְּכָל אֶרֶץ מִצְרָיִם.</b>
(יד) <b>וַיַּעֲשׂוּ כֵן הַחַרְטֻמִּים בְּלָטֵיהֶם</b>, בכשפיהם או בתחבולותיהם<br>    <b>לְהוֹצִיא אֶת הַכִּנִּים.</b> החרטומים שעמדו ליד פרעה, ניסו לבטל את הרושם שעשו מופתיהם של משה ואהרן. הם ביקשו להראות שמעשים אלו מצויים עדיין בתחומי יכולתם. <br>    <b>וְלֹא יָכֹלוּ</b> לסלק את הכינים, <br>    <b>וַתְּהִי הַכִּנָּם בָּאָדָם וּבַבְּהֵמָה.</b>
(טו) <b>וַיֹּאמְרוּ הַחַרְטֻמִּים אֶל פַּרְעֹה: אֶצְבַּע אֱלֹהִים הִיא.</b> אלוהים גרם להתרחשות זו, אך אין זה אות משמים. גם אם אין זה אירוע פשוט, הוא עדיין נתון בתוך גדרי הטבע.<br>    דברי החרטומים התקבלו על דעתו של פרעה, והוא לא נרתע כשנוכח במגבלותיהם להסיר את הכינים. אולי ניחם עצמו בכך שחרטומים מוכשרים יותר היו מסוגלים להוציא את הכינים ממצרים.<b>וַיֶּחֱזַק לֵב פַּרְעֹה וְלֹא שָׁמַע אֲלֵהֶם — כַּאֲשֶׁר דִּבֶּר ה',</b> ולא שילח את ישראל.
(טז) <b>וַיֹּאמֶר ה' אֶל מֹשֶׁה: הַשְׁכֵּם בַּבֹּקֶר וְהִתְיַצֵּב לִפְנֵי פַרְעֹה, הִנֵּה יוֹצֵא הַמָּיְמָה,</b> גם כאן, לשם ניקוי הגוף, התרעננות או לשם פולחן.<br>    <br>    <b>וְאָמַרְתָּ אֵלָיו: כֹּה אָמַר ה': שַׁלַּח עַמִּי וְיַעַבְדֻנִי,</b>
(יז) <b>כִּי אִם אֵינְךָ מְשַׁלֵּחַ אֶת עַמִּי, הִנְנִי מַשְׁלִיחַ בְּךָ וּבַעֲבָדֶיךָ וּבְעַמְּךָ וּבְבָתֶּיךָ אֶת הֶעָרֹב,</b> תערובת של בעלי חיים,<br>    <br>    <b>וּמָלְאוּ בָּתֵּי מִצְרַיִם אֶת הֶעָרֹב, וְגַם הָאֲדָמָה אֲשֶׁר הֵם עָלֶיהָ.</b>
(יח) <b>וְהִפְלֵיתִי,</b> אבדיל<br>    <b>בַיּוֹם הַהוּא אֶת אֶרֶץ גֹּשֶׁן, אֲשֶׁר עַמִּי עֹמֵד עָלֶיהָ, לְבִלְתִּי הֱיוֹת שָׁם עָרֹב.</b> מכה זו לא תפגע בארץ גושן למרות שהיא מחוז סמוך. <br>    <b>לְמַעַן תֵּדַע כִּי אֲנִי ה' בְּקֶרֶב הָאָרֶץ,</b> שולט ומשגיח בה. הבדלת אזור היהודים תוכיח שהמכה אינה מכוונת כנגד כל יושבי הארץ אלא כנגד פרעה ועמו,
(יט) <b>וְשַׂמְתִּי פְדֻת</b>, הבדל,<br>    או: הצלה<br>    <br>    <b>בֵּין עַמִּי וּבֵין עַמֶּךָ. לְמָחָר יִהְיֶה הָאֹת הַזֶּה.</b>
(כ) <b>וַיַּעַשׂ ה' כֵּן</b> למחרת,<br>    <b>וַיָּבֹא עָרֹב כָּבֵד בֵּיתָה פַרְעֹה וּבֵית עֲבָדָיו</b>, הערוב הגיע בתחילה לביתו של המלך, ומשם התפשט בשאר הבתים — <br>    <b>וּבְכָל אֶרֶץ מִצְרַיִם תִּשָּׁחֵת הָאָרֶץ מִפְּנֵי הֶעָרֹב.</b> החיות הרעות הסתובבו משולחות רסן וזרעו נזקים ופחד בארץ.
(כא) המכות הראשונות לא עוררו את פרעה לשנות את דרכיו, ואילו מכת ערוב מביאה אותו לשלב חדש: הוא הסכים לדון בדרישתם של משה ואהרן.<br>    <b>וַיִּקְרָא פַרְעֹה אֶל מֹשֶׁה וּלְאַהֲרֹן, וַיֹּאמֶר: לְכוּ זִבְחוּ לֵאלֹהֵיכֶם בָּאָרֶץ,</b> במצרים. הוא העניק להם חופש דת להקריב קרבנות לאלוהיהם בארצו.
(כב) <b>וַיֹּאמֶר מֹשֶׁה</b> לפרעה<br>    <b>: לֹא נָכוֹן</b>, ראוי<br>    <b>לַעֲשׂוֹת כֵּן, כִּי</b> את<br>    <b>תּוֹעֲבַת</b>, אלוהי<br>    <br>    <b>מִצְרַיִם נִזְבַּח לַה' אֱלֹהֵינוּ.</b> קרבנותינו הם אלילי מצרים. <br>    <b>הֵן</b>, האם<br>    <b>נִזְבַּח אֶת תּוֹעֲבַת מִצְרַיִם לְעֵינֵיהֶם, וְלֹא יִסְקְלֻנוּ?!</b> הייתכן שנחלל במעשינו את כבוד אלוהיהם של המצרים, והם לא יגיבו בסקילתנו?!
(כג) <b>דֶּרֶךְ שְׁלֹשֶׁת יָמִים נֵלֵךְ בַּמִּדְבָּר,</b> נתרחק מן המצרים, <br>    <b>וְזָבַחְנוּ לַה' אֱלֹהֵינוּ, כַּאֲשֶׁר יֹאמַר אֵלֵינוּ,</b> על פי חוקיו.
(כד) <b>וַיֹּאמֶר פַּרְעֹה: אָנֹכִי אֲשַׁלַּח אֶתְכֶם, וּזְבַחְתֶּם לַה' אֱלֹהֵיכֶם בַּמִּדְבָּר, רַק הַרְחֵק לֹא תַרְחִיקוּ לָלֶכֶת.הַעְתִּירוּ</b>, התפללו ובקשו<br>    <b>בַּעֲדִי</b> שהערוב יוסר.
(כה) <b>וַיֹּאמֶר מֹשֶׁה: הִנֵּה אָנֹכִי יוֹצֵא מֵעִמָּךְ וְהַעְתַּרְתִּי אֶל ה',</b> וכתוצאה מכך —<br>    <b>וְסָר הֶעָרֹב מִפַּרְעֹה מֵעֲבָדָיו וּמֵעַמּוֹ מָחָר, רַק אַל יֹסֵף פַּרְעֹה הָתֵל לְבִלְתִּי שַׁלַּח אֶת הָעָם לִזְבֹּחַ לַה'.</b> מכיוון שפרעה לא קיים בעבר את הבטחותיו,<br>    משה הזהיר אותו שהפעם עליו לעמוד בדיבורו.
(כו) <b>וַיֵּצֵא מֹשֶׁה מֵעִם פַּרְעֹה,</b> משום שארמונו לא היה מקום ראוי לתפילה, <br>    <b>וַיֶּעְתַּר אֶל ה'.</b>
(כז) <b>וַיַּעַשׂ ה' כִּדְבַר מֹשֶׁה. וַיָּסַר הֶעָרֹב מִפַּרְעֹה מֵעֲבָדָיו וּמֵעַמּוֹ, לֹא נִשְׁאַר אֶחָד.</b>
(כח) <b>וַיַּכְבֵּד פַּרְעֹה אֶת לִבּוֹ גַּם בַּפַּעַם הַזֹּאת, וְלֹא שִׁלַּח אֶת הָעָם</b> למרות הבטחתו.
<h2>פרק ט</h2>
(א) <b>וַיֹּאמֶר ה' אֶל מֹשֶׁה: בֹּא אֶל פַּרְעֹה,וְדִבַּרְתָּ אֵלָיו: כֹּה אָמַר ה' אֱלֹהֵי הָעִבְרִים: שַׁלַּח אֶת עַמִּי וְיַעַבְדֻנִי.</b>
(ב) <b>כִּי אִם מָאֵן</b>, מסרב<br>    <b>אַתָּה לְשַׁלֵּחַ,</b><br>    <b>וְעוֹדְךָ מַחֲזִיק בָּם,</b>
(ג) <b>הִנֵּה יַד ה'</b>, החזקה והמסוגלת לפגוע<br>    <b>הוֹיָה,</b> הוֹוָה, כבר עתה <br>    <b>בְּמִקְנְךָ אֲשֶׁר בַּשָּׂדֶה — בַּסּוּסִים, בַּחֲמֹרִים, בַּגְּמַלִּים, בַּבָּקָר וּבַצֹּאן — דֶּבֶר כָּבֵד מְאֹד,</b> מחלה קשה הפוגעת בחיות הבית.
(ד) <b>וְהִפְלָה ה' בֵּין מִקְנֵה יִשְׂרָאֵל וּבֵין מִקְנֵה מִצְרָיִם, וְלֹא יָמוּת מִכָּל</b> הבהמות השייכות <br>    <b>לִבְנֵי יִשְׂרָאֵל דָּבָר.</b>
(ה) לשם הבהירות — <br>    <b>וַיָּשֶׂם ה' מוֹעֵד,</b> זמן, <br>    <b>לֵאמֹר: מָחָר יַעֲשֶׂה ה' הַדָּבָר הַזֶּה בָּאָרֶץ.</b> משה הזהיר את פרעה מן המכה העתידה להתרחש, וציפה להמשך סרבנותו. על כן לא נשא ונתן אתו ולא המתין לתגובתו.
(ו) <b>וַיַּעַשׂ ה' אֶת הַדָּבָר הַזֶּה מִמָּחֳרָת. וַיָּמָת כֹּל מִקְנֵה מִצְרָיִם,</b> אבל <br>    <b>מִמִּקְנֵה בְנֵי יִשְׂרָאֵל לֹא מֵת אֶחָד.</b>
(ז) <b>וַיִּשְׁלַח פַּרְעֹה</b> לבדוק,<br>    <b>וְהִנֵּה לֹא מֵת מִמִּקְנֵה יִשְׂרָאֵל עַד אֶחָד.</b> עובדה זו היתה אמורה להוכיח לחלוטין כי יד ה' היא המכה אותו, ושאין מדובר במחלה טבעית. אולם, <br>    <b>וַיִּכְבַּד לֵב פַּרְעֹה,</b> מן הסתם שוב תלה את הדבר במעשה כשפים,<br>    <b>וְלֹא שִׁלַּח אֶת הָעָם.</b>
(ח) <b>וַיֹּאמֶר ה' אֶל מֹשֶׁה וְאֶל אַהֲרֹן: קְחוּ לָכֶם מְלֹא חָפְנֵיכֶם</b>, מַלאו את שתי הידיים הצמודות של כל אחד מכם<br>    <b>פִּיחַ כִּבְשָׁן,</b> אפר תנור, <br>    <b>וּזְרָקוֹ מֹשֶׁה הַשָּׁמַיְמָה לְעֵינֵי פַרְעֹה.</b>
(ט) <b>וְהָיָה</b> הפיח <br>    <b>לְאָבָק עַל כָּל אֶרֶץ מִצְרָיִם.</b> כאשר מפזרים כמות כזאת של פיח אפילו במקום קטן — הפיח נמוג ואינו ניכר כלל לעין; ואילו כאן הוא יתפשט בכל הארץ.<br>    <b>וְהָיָה עַל הָאָדָם וְעַל הַבְּהֵמָה</b>ל<br>    <b>שְׁחִין פֹּרֵחַ אֲבַעְבֻּעֹת</b>, מחלת עור<br>    <b>בְּכָל אֶרֶץ מִצְרָיִם.</b>
(י) <b>וַיִּקְחוּ אֶת פִּיחַ הַכִּבְשָׁן וַיַּעַמְדוּ לִפְנֵי פַרְעֹה. וַיִּזְרֹק אֹתוֹ מֹשֶׁה הַשָּׁמָיְמָה, וַיְהִי שְׁחִין אֲבַעְבֻּעֹת פֹּרֵחַ בָּאָדָם וּבַבְּהֵמָה.</b>
(יא) לא רק שהחרטומים לא היו מסוגלים לעשות דבר כנגד המכה — <br>    <b>וְלֹא יָכְלוּ הַחַרְטֻמִּים</b> אפילו <br>    <b>לַעֲמֹד לִפְנֵי מֹשֶׁה מִפְּנֵי הַשְּׁחִין כִּי הָיָה הַשְּׁחִין בַּחַרְטֻמִּם</b>, ועל כן התביישו במראה גופם, חשו אי נוחות בעורם המגורה או שעסקו בגירוד, <br>    <b>וּבְכָל מִצְרָיִם.</b>
(יב) פרעה ראה בסבלם של החרטומים, ושמא אף הוא עצמו נדבק בשחין. אולי היה חוזר בו כי כבר לא היה בו עצמו הכוח להתעקש, אלא — <br>    <b>וַיְחַזֵּק ה' אֶת לֵב פַּרְעֹה, וְלֹא שָׁמַע אֲלֵהֶם כַּאֲשֶׁר דִּבֶּר ה' אֶל מֹשֶׁה.</b>
(יג) <b>וַיֹּאמֶר ה' אֶל מֹשֶׁה: הַשְׁכֵּם בַּבֹּקֶר וְהִתְיַצֵּב לִפְנֵי פַרְעֹה, וְאָמַרְתָּ אֵלָיו: כֹּה אָמַר ה' אֱלֹהֵי הָעִבְרִים: שַׁלַּח אֶת עַמִּי וְיַעַבְדֻנִי,</b>
(יד) <b>כִּי בַּפַּעַם הַזֹּאת אֲנִי שֹׁלֵחַ אֶת כָּל מַגֵּפֹתַי אֶל לִבְּךָ וּבַעֲבָדֶיךָ וּבְעַמֶּךָ, בַּעֲבוּר תֵּדַע כִּי אֵין כָּמֹנִי בְּכָל הָאָרֶץ.</b>
(טו) <b>כִּי עַתָּה</b> כבר<br>    <b>שָׁלַחְתִּי אֶת יָדִי, וָאַךְ</b>, והכיתי<br>    <b>אוֹתְךָ וְאֶת עַמְּךָ בַּדָּבֶר, וַתִּכָּחֵד מִן הָאָרֶץ.</b> הדֶּבר היה מסוגל להדביק גם בני אדם, ואתה וצבאך הייתם עלולים להישמד במכה זו, ואז איש לא היה נותר להתנגד להוצאת ישראל ממצרים ולהכרה במלכות ה'.
(טז) <b>וְאוּלָם בַּעֲבוּר זֹאת הֶעֱמַדְתִּיךָ,</b> קיימתי אותך, השארתי אותך בחיים — <br>    <b>בַּעֲבוּר הַרְאֹתְךָ אֶת כֹּחִי, וּלְמַעַן סַפֵּר שְׁמִי</b>, כדי שתיוודע ממשלתי<br>    <b>בְּכָל הָאָרֶץ.</b>
(יז) <b>עוֹדְךָ מִסְתּוֹלֵל</b>, מתעלל <br>    <b>בְּעַמִּי לְבִלְתִּי שַׁלְּחָם</b> בהצהרותיך שבהן ביטאת הסכמה עקרונית לשלחם, אך ביצוע הדבר נמנע בעטיים של עיכובים טכניים ובירוקרטיים.
(יח) <b>הִנְנִי מַמְטִיר כָּעֵת מָחָר בָּרָד כָּבֵד מְאֹד, אֲשֶׁר לֹא הָיָה כָמֹהוּ בְּמִצְרַיִם לְמִן הַיּוֹם הִוָּסְדָה</b>, מאז נוסדה<br>    <b>וְעַד עָתָּה.</b>
(יט) <b>וְעַתָּה שְׁלַח הָעֵז</b>, קַבֵּץ <br>    <b>אֶת מִקְנְךָ</b> ששרד ממכת הדבר או שהובא מאזור אחר, כגון מגושן שהיתה ארץ מרעה ובה ישבו ישראל.<br>    <br>    <b>וְאֵת כָּל אֲשֶׁר לְךָ בַּשָּׂדֶה. כָּל הָאָדָם וְהַבְּהֵמָה אֲשֶׁר יִמָּצֵא בַשָּׂדֶה וְלֹא יֵאָסֵף הַבַּיְתָה, וְיָרַד עֲלֵהֶם הַבָּרָד, וָמֵתוּ.</b> כוח נפילתו של הברד ימית את האנשים ואת בהמותיהם. מכיוון שמשה לא היה מעוניין בהריגתם אלא בהבאת המופת שיראה את כוח ה' ואת גדולתו, הוא יעץ להם להיכנס אל מקומות מסתור.
(כ) ואכן <br>    <b>הַיָּרֵא אֶת דְּבַר ה' מֵעַבְדֵי פַּרְעֹה, הֵנִיס</b>, הבריח, הציל<br>    <b>אֶת עֲבָדָיו וְאֶת מִקְנֵהוּ אֶל הַבָּתִּים.</b> חלק מעבדי פרעה קיבלו את דברי משה ויראו את ה', ועל כן התגוננו;
(כא) <b>וַאֲשֶׁר לֹא שָׂם לִבּוֹ אֶל דְּבַר ה' — וַיַּעֲזֹב אֶת עֲבָדָיו וְאֶת מִקְנֵהוּ בַּשָּׂדֶה.</b>
(כב) <b>וַיֹּאמֶר ה' אֶל מֹשֶׁה: נְטֵה אֶת יָדְךָ עַל הַשָּׁמַיִם, וִיהִי בָרָד בְּכָל אֶרֶץ מִצְרָיִם — עַל הָאָדָם וְעַל הַבְּהֵמָה וְעַל כָּל עֵשֶׂב הַשָּׂדֶה בְּאֶרֶץ מִצְרָיִם.</b>
(כג) <b>וַיֵּט מֹשֶׁה אֶת מַטֵּהוּ עַל</b>, כלפי<br>    <b>הַשָּׁמַיִם, וַה' נָתַן קֹלֹת</b>, רעמים <br>    <b>וּבָרָד,</b> וכתוצאה מן הברקים שליוו את הברד<br>    <b>— וַתִּהֲלַךְ</b>, ירדה מן השמים<br>    <b>אֵשׁ אָרְצָה,</b><br>    <b>וַיַּמְטֵר ה' בָּרָד עַל אֶרֶץ מִצְרָיִם.</b>
(כד) <b>וַיְהִי בָרָד וְאֵשׁ מִתְלַקַּחַת בְּתוֹךְ הַבָּרָד, כָּבֵד מְאֹד, אֲשֶׁר לֹא הָיָה כָמֹהוּ בְּכָל אֶרֶץ מִצְרַיִם מֵאָז הָיְתָה לְגוֹי</b>, לאומה. במצרים, שתרבותה תועדה כבר בשנים קדמוניות, לא נרשם אירוע כזה.
(כה) <b>וַיַּךְ הַבָּרָד בְּכָל אֶרֶץ מִצְרַיִם אֵת כָּל אֲשֶׁר בַּשָּׂדֶה, מֵאָדָם וְעַד בְּהֵמָה, וְאֵת כָּל עֵשֶׂב הַשָּׂדֶה הִכָּה הַבָּרָד, וְאֶת כָּל עֵץ הַשָּׂדֶה שִׁבֵּר.</b>
(כו) <b>רַק בְּאֶרֶץ גֹּשֶׁן — אֲשֶׁר שָׁם בְּנֵי יִשְׂרָאֵל, לֹא הָיָה בָּרָד</b>.
(כז) <b>וַיִּשְׁלַח פַּרְעֹה, וַיִּקְרָא לְמֹשֶׁה וּלְאַהֲרֹן,</b> ייתכן שהפעם נבהל במיוחד, בשל מקורו העליון של הברד, ואולי גם מחמת עצמת הרעמים. כנראה לא שמע קולות כאלה בחייו, מה עוד שהם לֻוו בברד העלול להיות קטלני. <br>    <b>וַיֹּאמֶר אֲלֵהֶם: חָטָאתִי הַפָּעַם.</b> כלומר<br>    <b>ה' הַצַּדִּיק, וַאֲנִי וְעַמִּי הָרְשָׁעִים,</b> הנוהגים שלא כראוי.
(כח) <b>הַעְתִּירוּ אֶל ה'</b>, הפצירו<br>    בה', <br>    <b>וְרַב</b><br>    <b>מִהְיֹת קֹלֹת אֱלֹהִים וּבָרָד,</b> ודי יהיה בקולות שנשמעו כבר ובברד<br>    שירד עד כה,<br>    <b>וַאֲשַׁלְּחָה אֶתְכֶם, וְלֹא תֹסִפוּן לַעֲמֹד.</b>
(כט) <b>וַיֹּאמֶר אֵלָיו מֹשֶׁה: כְּצֵאתִי אֶת</b>, מן <br>    <b>הָעִיר אֶפְרֹשׂ אֶת כַּפַּי אֶל ה'</b> להתפלל, כי אינני מתפלל בתוך מרכז הממלכה. או-אז <br>    <b>הַקֹּלוֹת יֶחְדָּלוּן, וְהַבָּרָד לֹא יִהְיֶה עוֹד לְמַעַן תֵּדַע כִּי לַה'</b> שייכת <br>    <b>הָאָרֶץ.</b>
(ל) <b>וְאַתָּה וַעֲבָדֶיךָ</b><br>    <b>—</b><br>    <b>יָדַעְתִּי כִּי טֶרֶם תִּירְאוּן מִפְּנֵי ה' אֱלֹהִים,</b> ולא התכוונתם בכנות להודאתכם ברשעותכם.
(לא) <b>וְהַפִּשְׁתָּה וְהַשְּׂעֹרָה</b> שהיו בשדות באותה עת<br>    <b>נֻכָּתָה</b>, הוכו על ידי הברד <br>    <b>כִּי הַשְּׂעֹרָה</b> היתה <br>    <b>אָבִיב,</b> בשלב הבשלות, <br>    <b>וְהַפִּשְׁתָּה</b> היתה <br>    <b>גִּבְעֹל.</b> צמחו בה כבר גבעולים, וכבר לא היתה צמח רך. על כן נשברה.
(לב) <b>ו</b> לעומתן<br>    <b>הַחִטָּה וְהַכֻּסֶּמֶת לֹא נֻכּוּ, כִּי אֲפִילֹת הֵנָּה.</b> הן צומחות בתקופה מאוחרת יותר. לכן לא ניזוקו מן הברד. הערה זו חשובה משום שהיא מסבירה כי גם לאחר מכת ברד הקשה נותרו גידולים, שעתידים ללקות במכה הבאה.
(לג) <b>וַיֵּצֵא מֹשֶׁה מֵעִם פַּרְעֹה אֶת הָעִיר וַיִּפְרֹשׂ כַּפָּיו אֶל ה'. וַיַּחְדְּלוּ הַקֹּלוֹת וְהַבָּרָד, וּמָטָר לֹא נִתַּךְ אָרְצָה.</b>
(לד) <b>וַיַּרְא פַּרְעֹה כִּי חָדַל הַמָּטָר וְהַבָּרָד וְהַקֹּלֹת, וַיֹּסֶף לַחֲטֹא וַיַּכְבֵּד לִבּוֹ הוּא וַעֲבָדָיו.</b> לאחר שהגיעה הרווחה, פרעה הרגיע את עצמו, שהמהומה הזאת לא היתה אלא תופעת טבע מאיימת שחלפה.
(לה) <b>וַיֶּחֱזַק לֵב פַּרְעֹה וְלֹא שִׁלַּח אֶת בְּנֵי יִשְׂרָאֵל, כַּאֲשֶׁר דִּבֶּר ה' בְּיַד מֹשֶׁה.</b>
<h2>פרק י</h2>
(א) <b>וַיֹּאמֶר ה' אֶל מֹשֶׁה: בֹּא אֶל פַּרְעֹה, כִּי אֲנִי הִכְבַּדְתִּי אֶת לִבּוֹ וְאֶת לֵב עֲבָדָיו</b>, כך שיעמוד בסירובו<br>    <b>לְמַעַן שִׁתִי</b>, כדי שאשים את<br>    <b>אֹתֹתַי אֵלֶּה בְּקִרְבּוֹ,</b> כדי שאוכל להודיע את כוחי באמצעותו.
(ב) <b>וּלְמַעַן תְּסַפֵּר בְּאָזְנֵי בִנְךָ וּבֶן בִּנְךָ אֵת אֲשֶׁר הִתְעַלַּלְתִּי בְּמִצְרַיִם,</b> בכך שלא הבאתי עליהם את מכת המחץ הגדולה מיד אלא הכיתי אותם שוב ושוב, ובכך שחיזקתי את לבו של פרעה<br>    <b>, וְאֶת אֹתֹתַי אֲשֶׁר שַׂמְתִּי בָם.</b><br>    <b>וִידַעְתֶּם כִּי אֲנִי ה'.</b>
(ג) <b>וַיָּבֹא מֹשֶׁה וְאַהֲרֹן אֶל פַּרְעֹה, וַיֹּאמְרוּ אֵלָיו: כֹּה אָמַר ה' אֱלֹהֵי הָעִבְרִים: עַד מָתַי מֵאַנְתָּ לֵעָנֹת מִפָּנָי,</b> להישמע לי, לקבל את מרותי<br>    <b>?!</b><br>    <b>שַׁלַּח עַמִּי וְיַעַבְדֻנִי.</b>
(ד) <b>כִּי אִם מָאֵן אַתָּה לְשַׁלֵּחַ אֶת עַמִּי — הִנְנִי מֵבִיא מָחָר אַרְבֶּה בִּגְבֻלֶךָ.</b>
(ה) <b>וְכִסָּה</b> הנחיל העצום של הארבה<br>    <b>אֶת עֵין הָאָרֶץ,</b> את פני האדמה, <br>    <b>וְלֹא יוּכַל</b> אדם <br>    <b>לִרְאֹת אֶת הָאָרֶץ</b> אלא יראה ארבה בלבד בכל מקום. <br>    <b>וְאָכַל</b> הארבה <br>    <b>אֶת יֶתֶר הַפְּלֵטָה הַנִּשְׁאֶרֶת לָכֶם מִן הַבָּרָד,</b> הצמחים הרכים ששרדו לאחר מכת ברד.<br>    <br>    <b>וְאָכַל אֶת כָּל הָעֵץ הַצֹּמֵחַ לָכֶם מִן הַשָּׂדֶה.</b> אף לא כל העצים נהרסו לחלוטין בברד. מה שנותר בהם יאכל הארבה.
(ו) <b>וּמָלְאוּ בָתֶּיךָ וּבָתֵּי כָל עֲבָדֶיךָ וּבָתֵּי כָל מִצְרַיִם</b> ארבה כבד מאוד,<br>    <b>אֲשֶׁר לֹא רָאוּ אֲבֹתֶיךָ וַאֲבוֹת אֲבֹתֶיךָ מִיּוֹם הֱיוֹתָם עַל הָאֲדָמָה עַד הַיּוֹם הַזֶּה.וַיִּפֶן וַיֵּצֵא מֵעִם פַּרְעֹה</b> מבלי להמתין לתשובתו. יציאתו המופגנת ביטאה את התרסתו כלפי פרעה ואת התמורה שחלה ביחסי הכוחות ביניהם.
(ז) <b>וַיֹּאמְרוּ עַבְדֵי פַרְעֹה אֵלָיו: עַד מָתַי יִהְיֶה זֶה</b>, משה<br>    <b>לָנוּ לְמוֹקֵשׁ</b>, למכשול<br>    <b>?!</b> בכל פעם הוא מביא עלינו צרות חדשות.<br>    <br>    <b>שַׁלַּח אֶת הָאֲנָשִׁים, וְיַעַבְדוּ אֶת ה' אֱלֹהֵיהֶם. הֲטֶרֶם תֵּדַע כִּי אָבְדָה מִצְרָיִם?!</b> אתה יושב בארמונך, ואילו אנחנו מסתובבים בקרב עמנו; הממלכה עוברת מכה אחרי מכה, ואין בכוחה לסבול זאת עוד.
(ח) <b>וַיּוּשַׁב אֶת מֹשֶׁה וְאֶת אַהֲרֹן אֶל פַּרְעֹה.</b> שליחים נשלחו להשיבם אל פרעה. <br>    <b>וַיֹּאמֶר אֲלֵהֶם</b> פרעה<br>    <b>: לְכוּ עִבְדוּ אֶת ה' אֱלֹהֵיכֶם.</b> ולאחר הסכמתי העקרונית הבה נברר את הפרטים: <br>    <b>מִי וָמִי הַהֹלְכִים?</b>
(ט) <b>וַיֹּאמֶר מֹשֶׁה: בִּנְעָרֵינוּ וּבִזְקֵנֵינוּ נֵלֵךְ. בְּבָנֵינוּ וּבִבְנוֹתֵנוּ, בְּצֹאנֵנוּ וּבִבְקָרֵנוּ נֵלֵךְ</b>. לא נשאיר כאן צעיר או זקן, זכר או נקבה, אדם או בהמה <br>    <b>כִּי חַג ה' לָנוּ.</b> בכך רמז משה שהליכתם תבטא את עצמאותם, וכי אין הוא מבטיח שישובו.
(י) <b>וַיֹּאמֶר אֲלֵהֶם</b> פרעה בכעס ובלגלוג<br>    <b>:</b><br>    <b>יְהִי כֵן, ה' עִמָּכֶם, כַּאֲשֶׁר אֲשַׁלַּח אֶתְכֶם וְאֶת טַפְּכֶם.</b> שכך יעזור לכם ה', כפי שנדמה לכם שאשלח אתכם. בנעימה לגלגנית הוא אומר להם כי הדבר אינו בא בחשבון ולא יצא אל הפועל — <br>    <b>רְאוּ כִּי רָעָה נֶגֶד פְּנֵיכֶם.</b> לא תצאו לחגוג אלא לבקש לעצמכם צרות.
(יא) ואם אתם עומדים בבקשתכם —<br>    <b>לֹא כֵן. לְכוּ נָא הַגְּבָרִים וְעִבְדוּ אֶת ה', כִּי אֹתָהּ</b>, את<br>    העבודה החד־פעמית<br>    <b>אַתֶּם מְבַקְשִׁים,</b> והרי הנשים, הילדים — ובוודאי הצאן והבקר כולו — אינם צריכים להשתתף בה. <br>    <b>וַיְגָרֶשׁ אֹתָם מֵאֵת פְּנֵי פַרְעֹה.</b>
(יב) <b>וַיֹּאמֶר ה' אֶל מֹשֶׁה: נְטֵה יָדְךָ עַל אֶרֶץ מִצְרַיִם בָּאַרְבֶּה,</b> בשביל להביא את מכת הארבה,<br>    או: נטה ידך והַאחז בה ארבה, או: שים ארבה במטך,<br>    כמו במעשים סמליים אחרים שעושה משה המסמנים את המכה העומדת לבוא.<br>    <br>    <b>וְיַעַל</b> הארבה <br>    <b>עַל אֶרֶץ מִצְרָיִם, וְיֹאכַל אֶת כָּל עֵשֶׂב הָאָרֶץ, אֵת כָּל אֲשֶׁר הִשְׁאִיר הַבָּרָד.</b>
(יג) <b>וַיֵּט מֹשֶׁה אֶת מַטֵּהוּ עַל אֶרֶץ מִצְרַיִם, וַה' נִהַג רוּחַ קָדִים</b>, מזרחית <br>    <b>בָּאָרֶץ כָּל הַיּוֹם הַהוּא וְכָל הַלָּיְלָה. הַבֹּקֶר הָיָה, וְרוּחַ הַקָּדִים נָשָׂא אֶת הָאַרְבֶּה,</b> שכן מקורו בצדה המזרחי של מצרים.
(יד) <b>וַיַּעַל הָאַרְבֶּה עַל כָּל אֶרֶץ מִצְרַיִם, וַיָּנַח בְּכֹל גְּבוּל מִצְרָיִם, כָּבֵד מְאֹד — לְפָנָיו לֹא הָיָה כֵן אַרְבֶּה כָּמֹהוּ, וְאַחֲרָיו לֹא יִהְיֶה כֵּן.</b>
(טו) <b>וַיְכַס אֶת עֵין</b>, מראה<br>    <b>כָּל הָאָרֶץ, וַתֶּחְשַׁךְ הָאָרֶץ</b>, הקרקע כוסתה בארבה.<br>    פירוש אחר: במעופו החשיך נחיל הארבה הצפוף את שדה הראייה של הארץ משום שכיסה את השמש.<br>    <br>    <b>וַיֹּאכַל אֶת כָּל עֵשֶׂב הָאָרֶץ וְאֵת כָּל פְּרִי הָעֵץ אֲשֶׁר הוֹתִיר הַבָּרָד, וְלֹא נוֹתַר כָּל יֶרֶק בָּעֵץ וּבְעֵשֶׂב הַשָּׂדֶה בְּכָל אֶרֶץ מִצְרָיִם.</b>
(טז) <b>וַיְמַהֵר פַּרְעֹה לִקְרֹא לְמֹשֶׁה וּלְאַהֲרֹן וַיֹּאמֶר: חָטָאתִי לַה' אֱלֹהֵיכֶם וְלָכֶם.</b> הפעם התנצל מפורשות גם על התנהגותו הגסה כלפיהם ועל גירושם.
(יז) <b>וְעַתָּה שָׂא נָא חַטָּאתִי,</b> סלחו לי, <br>    <b>אַךְ</b>, רק<br>    <b>הַפַּעַם, וְהַעְתִּירוּ לַה' אֱלֹהֵיכֶם, וְיָסֵר מֵעָלַי רַק אֶת הַמָּוֶת הַזֶּה.</b> מכת הארבה עלולה להמית את הכול כי היא פוגעת קשות בכל הגידולים החקלאיים.
(יח) <b>וַיֵּצֵא</b> משה <br>    <b>מֵעִם פַּרְעֹה וַיֶּעְתַּר אֶל ה'</b> שהארבה יסתלק.
(יט) לעומת הרוח המזרחית שהביאה את הארבה למצרים, השיב ה' רוח אחרת לסלקו ממנה — <br>    <b>וַיַּהֲפֹךְ ה' רוּחַ יָם</b>, מצד מערב<br>    <b>חָזָק מְאֹד,</b><br>    <b>וַיִּשָּׂא אֶת הָאַרְבֶּה וַיִּתְקָעֵהוּ יָמָּה סּוּף. לֹא נִשְׁאַר אַרְבֶּה אֶחָד בְּכֹל גְּבוּל מִצְרָיִם.</b>
(כ) לאחר הודאתו של פרעה שחטא ושגה, לאחר התנצלויותיו, ולאחר שכבר ידע בלי ספק שמשה מסוגל למשול באירועים הדרמטיים הללו — <br>    <b>וַיְחַזֵּק ה' אֶת לֵב פַּרְעֹה, וְלֹא שִׁלַּח אֶת בְּנֵי יִשְׂרָאֵל.</b>
(כא) <b>וַיֹּאמֶר ה' אֶל מֹשֶׁה: נְטֵה יָדְךָ עַל הַשָּׁמַיִם, וִיהִי חֹשֶׁךְ עַל אֶרֶץ מִצְרָיִם, וְיָמֵשׁ חֹשֶׁךְ,</b> החושך מש, זז ממקומו והגיע אל המקום הזה,<br>    או: השתרר חושך משיש, בעל ממשות, ולא רק היעדר אור.
(כב) <b>וַיֵּט מֹשֶׁה אֶת יָדוֹ עַל הַשָּׁמָיִם, וַיְהִי חֹשֶׁךְ אֲפֵלָה</b>, חושך מוחלט<br>    <b>בְּכָל אֶרֶץ מִצְרַיִם שְׁלֹשֶׁת יָמִים.</b>
(כג) <b>לֹא רָאוּ אִישׁ אֶת אָחִיו וְלֹא קָמוּ אִישׁ מִתַּחְתָּיו</b> בשל עוביו ותוקפו של החושך לא יכלו לזוז ממקומם <br>    <b>שְׁלֹשֶׁת יָמִים. ו</b>עם זאת <br>    <b>לְכָל בְּנֵי יִשְׂרָאֵל הָיָה אוֹר בְּמוֹשְׁבֹתָם.</b> החושך לא הגיע לגבולם.
(כד) <b>וַיִּקְרָא פַרְעֹה אֶל מֹשֶׁה, וַיֹּאמֶר: לְכוּ עִבְדוּ אֶת ה'</b> כולכם, <br>    <b>רַק צֹאנְכֶם וּבְקַרְכֶם יֻצָּג,</b> יישאר פה כעירבון. <br>    <b>גַּם טַפְּכֶם יֵלֵךְ עִמָּכֶם.</b> הפעם אאפשר גם לגברים, גם לנשים וגם לילדים לצאת.
(כה) <b>וַיֹּאמֶר מֹשֶׁה:</b> אין בכוונתנו להשאיר את צאננו, ולא זו בלבד אלא שאנחנו מצפים ש<br>    <b>גַּם אַתָּה תִּתֵּן בְּיָדֵנוּ</b> בהמות כדי לזבוח בהן <br>    <b>זְבָחִים וְעֹלוֹת, וְעָשִׂינוּ לַה' אֱלֹהֵינוּ.</b>
(כו) <b>וְגַם מִקְנֵנוּ יֵלֵךְ עִמָּנוּ, לֹא תִשָּׁאֵר פַּרְסָה,</b> פרסת רגל של בהמה משלנו במצרים. <br>    <b>כִּי מִמֶּנּוּ,</b> מבקרנו ומצאננו <br>    <b>נִקַּח לַעֲבֹד אֶת ה' אֱלֹהֵינוּ. וַאֲנַחְנוּ לֹא נֵדַע</b>ב<br>    <b>מה נַּעֲבֹד אֶת ה' —</b>באיזה אופן, באילו כמויות, ובאיזה מין ממיני בעלי החיים — <br>    <b>עַד בֹּאֵנוּ שָׁמָּה.</b> רק כאשר נגיע למדבר, ה' יתגלה אלינו ויורה לנו את דרכי עבודתו.
(כז) <b>וַיְחַזֵּק ה' אֶת לֵב פַּרְעֹה, וְלֹא אָבָה</b>, רצה<br>    <b>לְשַׁלְּחָם,</b> למרות אימת החושך הקשה.
(כח) <b>וַיֹּאמֶר לוֹ</b>— למשה<br>    <b>פַרְעֹה: לֵךְ מֵעָלָי! הִשָּׁמֶר לְךָ — אַל תֹּסֶף רְאוֹת פָּנַי, כִּי בְּיוֹם רְאֹתְךָ פָנַי תָּמוּת.</b> שוב גירש פרעה את משה, אך הפעם חתם את הגירוש באיום על חייו של משה אם יעז להגיע אליו שוב.
(כט) כיוון שמשה כבר שמע את העתיד להתרחש, כפי שיסופר בעניין הבא, הוא יודע שהוא כבר לא יצטרך ליזום את הגעתו אל ארמונו של פרעה. על כן הוא מאשר את דבריו — <br>    <b>וַיֹּאמֶר מֹשֶׁה: כֵּן</b>, נכון<br>    <b>דִּבַּרְתָּ, לֹא אֹסִף עוֹד רְאוֹת פָּנֶיךָ.</b>
<h2>פרק יא</h2>
(א) <b>וַיֹּאמֶר ה' אֶל מֹשֶׁה</b> אחרי מכת חושך<br>    <b>: עוֹד נֶגַע אֶחָד אָבִיא עַל פַּרְעֹה וְעַל מִצְרַיִם. אַחֲרֵי כֵן</b> בוודאי <br>    <b>יְשַׁלַּח אֶתְכֶם מִזֶּה,</b> מכאן.<br>    <b>כְּשַׁלְּחוֹ,</b> כאשר הוא ישלח אתכם, <br>    <b>כָּלָה גָּרֵשׁ יְגָרֵשׁ אֶתְכֶם</b> יגרש את כולכם <br>    <b>מִזֶּה.</b>
(ב) אשר על כן, עליכם להתכונן לבאות. <br>    <b>דַּבֶּר נָא בְּאָזְנֵי הָעָם, וְיִשְׁאֲלוּ אִישׁ מֵאֵת רֵעֵהוּ</b> המצרי<br>    <b>וְאִשָּׁה מֵאֵת רְעוּתָהּ</b> המצרית<br>    <b>כְּלֵי כֶסֶף וּכְלֵי זָהָב.</b> אף על פי שהעברים היו משועבדים, הם לא נודו מן החברה המצרית. ה' ציווה עליהם או ביקש מהם לשאול ממכריהם המצרים חפצים יקרים.
(ג) אפשר היה לצפות שהמצרים יכעסו מאוד על העברים, שבעטיים באו עליהם המכות הללו, אך בפועל —<br>    <b>וַיִּתֵּן ה' אֶת חֵן הָעָם בְּעֵינֵי מִצְרָיִם.</b> חל שינוי במעמדם של העברים. ממושאים להתעללות ולגערות הפכו בני ישראל למי שהמצרים מבקשים את קרבתם, שכן נוכחו לדעת שמאחוריהם עומד כוח גדול. <br>    <b>גַּם הָאִישׁ מֹשֶׁה</b> כבר לא היה אורח שהגיע למצרים אלא הפך להיות<br>    <b>גָּדוֹל מְאֹד בְּאֶרֶץ מִצְרַיִם, בְּעֵינֵי עַבְדֵי פַרְעֹה וּבְעֵינֵי הָעָם.</b>
(ד) <b>וַיֹּאמֶר מֹשֶׁה</b> לפרעה<br>    <b>:</b><br>    <b>כֹּה אָמַר ה': כַּחֲצֹת</b>, בזמן חצות<br>    <br>    <b>הַלַּיְלָה</b><br>    <b>אֲנִי יוֹצֵא</b>, אתגלה <br>    <b>בְּתוֹךְ מִצְרָיִם</b> ואכה אותה.
(ה) <b>וּמֵת כָּל בְּכוֹר בְּאֶרֶץ מִצְרַיִם — מִבְּכוֹר פַּרְעֹה</b> הנעלה והחשוב ביותר במדינה, <br>    <b>הַיֹּשֵׁב עַל כִּסְאוֹ,</b> כיסא המלוכה, <br>    <b>עַד בְּכוֹר הַשִּׁפְחָה</b> הנחות ביותר, <br>    <b>אֲשֶׁר</b> אמו עובדת בעבודה הפשוטה של טחינה <br>    <b>אַחַר הָרֵחָיִם, וְכֹל בְּכוֹר בְּהֵמָה.</b>
(ו) <b>וְהָיְתָה צְעָקָה גְדֹלָה בְּכָל אֶרֶץ מִצְרָיִם, אֲשֶׁר כָּמֹהוּ לֹא נִהְיָתָה וְכָמֹהוּ לֹא תֹסִף.</b> האסון יכה את כל הארץ כולה. המוות יגיע לכל בית.
(ז) <b>וּלְכֹל בְּנֵי יִשְׂרָאֵל לֹא יֶחֱרַץ,</b> יוציא <br>    <b>כֶּלֶב</b> את <br>    <b>לְשֹׁנוֹ, לְמֵאִישׁ וְעַד בְּהֵמָה.</b> הכלבים לא יעזו לנבוח לא על בני ישראל ואף לא על בהמותיהם, <br>    <b>לְמַעַן תֵּדְעוּן אֲשֶׁר יַפְלֶה</b>, יבחין<br>    <b>ה' בֵּין מִצְרַיִם וּבֵין יִשְׂרָאֵל,</b> כך שאפילו הכלבים יכבדו את ישראל.
(ח) <b>וְיָרְדוּ כָל עֲבָדֶיךָ אֵלֶּה</b> הנמצאים פה סביבך, <br>    <b>אֵלַי, וְהִשְׁתַּחֲווּ לִי. לֵאמֹר: "צֵא אַתָּה וְכָל הָעָם אֲשֶׁר בְּרַגְלֶיךָ</b>, ההולך בעקבותיך".<br>    <br>    <b>וְאַחֲרֵי כֵן</b>, אחרי שיבואו ויבקשו זאת, <br>    <b>אֵצֵא</b> ממצרים.<b>וַיֵּצֵא מֵעִם פַּרְעֹה בָּחֳרִי אָף,</b> בכעס גלוי.
(ט) <b>וַיֹּאמֶר ה' אֶל מֹשֶׁה</b>, עוד לפני המכות<br>    <b>:</b><br>    <br>    <b>לֹא יִשְׁמַע אֲלֵיכֶם פַּרְעֹה</b> חרף האזהרה המאיימת, הנוגעת לבנו הבכור של פרעה, <br>    <b>לְמַעַן רְבוֹת</b>, כדי להרבות את<br>    <b>מוֹפְתַי</b><br>    <b>בְּאֶרֶץ מִצְרָיִם.</b>
(י) <b>וּמֹשֶׁה וְאַהֲרֹן עָשׂוּ אֶת כָּל הַמֹּפְתִים הָאֵלֶּה לִפְנֵי פַרְעֹה. וַיְחַזֵּק ה' אֶת לֵב פַּרְעֹה, וְלֹא שִׁלַּח אֶת בְּנֵי יִשְׂרָאֵל מֵאַרְצוֹ.</b>
<h2>פרק יב</h2>
(א) <b>וַיֹּאמֶר ה' אֶל מֹשֶׁה וְאֶל אַהֲרֹן בְּאֶרֶץ מִצְרַיִם לֵאמֹר:</b>
(ב) <b>הַחֹדֶשׁ הַזֶּה</b> הנוכחי — ולהלן יתברר שזהו חודש ניסן — יהיה<br>    <b>לָכֶם רֹאשׁ</b>ל<br>    <b>חֳדָשִׁים,</b> כלומר <br>    <b>רִאשׁוֹן הוּא לָכֶם לְחָדְשֵׁי הַשָּׁנָה.</b>
(ג) ביתר המצוות עליהם לפנות אל העם —<br>    <b>דַּבְּרוּ אֶל כָּל עֲדַת יִשְׂרָאֵל לֵאמֹר:</b><br>    <b>בֶּעָשֹׂר</b>, ביום העשירי <br>    <b>לַחֹדֶשׁ הַזֶּה וְיִקְחוּ לָהֶם אִישׁ שֶׂה</b>, בן צאן צעיר — כבש או עז —<br>    <b>לְבֵית אָבֹת,</b> לכל משפחה, כלומר <br>    <b>שֶׂה ל</b>כל<br>    <b>בָּיִת.</b>
(ד) <b>וְאִם יִמְעַט הַבַּיִת מִהְיֹת מִשֶּׂה,</b> אם המשפחה קטנה מכדי לאכול שה שלם, <br>    <b>וְלָקַח הוּא וּשְׁכֵנוֹ הַקָּרֹב אֶל בֵּיתוֹ</b> שה משותף, <br>    <b>בְּמִכְסַת נְפָשֹׁת</b>, בהתאם לסכום הנפשות. <br>    <b>אִישׁ לְפִי אָכְלוֹ תָּכֹסּוּ</b>, תימנו, תקבעו את המכסה <br>    <b>עַל הַשֶּׂה.</b> כיוון שהשה הוא קרבן שייאכל, מכסת הנפשות נקבעת לפי האפשרות המעשית לאכלו. משום כך לא ייחשבו במניין הסועדים תינוקות קטנים, זקנים המוגבלים באכילתם או חולים שאינם מסוגלים לאכול.
(ה) <b>שֶׂה תָמִים</b>,<br>    בלא מום, <br>    <b>זָכָר בֶּן שָׁנָה</b>, בתוך שנתו הראשונה <br>    <b>יִהְיֶה לָכֶם, מִן הַכְּבָשִׂים וּמִן הָעִזִּים תִּקָּחוּ.</b>
(ו) לאחר שתקחו אותו ביום העשירי לחודש — <br>    <b>וְהָיָה לָכֶם לְמִשְׁמֶרֶת, עַד אַרְבָּעָה עָשָׂר יוֹם לַחֹדֶשׁ הַזֶּה. וְשָׁחֲטוּ אֹתוֹ</b> לקרבן<br>    <b>כֹּל קְהַל עֲדַת יִשְׂרָאֵל בֵּין הָעַרְבָּיִם</b>, אחר הצהריים.
(ז) <b>וְלָקְחוּ מִן הַדָּם</b> של השה הנשחט<br>    <b>וְנָתְנוּ עַל שְׁתֵּי הַמְּזוּזֹת</b>, דפנות הסף<br>    של הבית מימין ומשמאל, <br>    <b>וְעַל הַמַּשְׁקוֹף,</b> הקורה העליונה שמעל למזוזות, <br>    <b>עַל הַבָּתִּים אֲשֶׁר יֹאכְלוּ אֹתוֹ בָּהֶם.</b> אם שתי משפחות או יותר יתכנסו בבית אחד לאכילת השה או יאכלו אותו כחבורות נפרדות בשני בתים, יש להזות את דמו בבתים שבהם הוא ייאכל.
(ח) <b>וְאָכְלוּ</b> כל ישראל <br>    <b>אֶת הַבָּשָׂר בַּלַּיְלָה הַזֶּה צְלִי אֵשׁ</b>,<br>    בשר צלוי <br>    <b>וּמַצּוֹת, עַל מְרֹרִים</b> עם עלים או קלחים מרים <br>    <b>— יֹאכְלֻהוּ.</b>
(ט) <b>אַל תֹּאכְלוּ מִמֶּנּוּ נָא,</b> צלוי למחצה, <br>    <b>ו</b> גם לא <br>    <b>בָשֵׁל מְבֻשָּׁל בַּמָּיִם, כִּי אִם צְלִי אֵשׁ — רֹאשׁוֹ עַל כְּרָעָיו וְעַל קִרְבּוֹ.</b> השה ייצלה כולו בבת אחת.
(י) <b>וְלֹא תוֹתִירוּ</b>, תשאירו <br>    <b>מִמֶּנּוּ עַד בֹּקֶר.</b> עליכם לסיים את אכילתו בלילה. <br>    <b>וְהַנֹּתָר</b>, אם בכל זאת יישאר<br>    <b>מִמֶּנּוּ עַד בֹּקֶר</b><br>    <b>—</b><br>    <b>בָּאֵשׁ תִּשְׂרֹפוּ.</b>
(יא) למרות שהאכילה תיעשה כדרכם של בני חורין — <br>    <b>וְכָכָה תֹּאכְלוּ אֹתוֹ: מָתְנֵיכֶם חֲגֻרִים, נַעֲלֵיכֶם בְּרַגְלֵיכֶם.</b> אנשים רבים, במיוחד עובדי אדמה פשוטים, נהגו ללכת יחפים. נעילת הנעליים העידה על כוונה לצאת לדרך. <br>    <b>וּמַקֶּלְכֶם</b> לצורך ההליכה יהיה <br>    <b>בְּיֶדְכֶם. וַאֲכַלְתֶּם אֹתוֹ בְּחִפָּזוֹן, פֶּסַח הוּא לַה'.</b>
(יב) <b>וְעָבַרְתִּי בְאֶרֶץ מִצְרַיִם בַּלַּיְלָה הַזֶּה, וְהִכֵּיתִי כָל בְּכוֹר בְּאֶרֶץ מִצְרַיִם — מֵאָדָם וְעַד בְּהֵמָה. וּבְכָל אֱלֹהֵי מִצְרַיִם אֶעֱשֶׂה שְׁפָטִים,</b> עונשים גדולים. <br>    <b>אֲנִי ה'.</b>
(יג) <b>וְהָיָה הַדָּם</b> שתשימו על הפתחים <br>    <b>לָכֶם לְאֹת עַל הַבָּתִּים אֲשֶׁר אַתֶּם שָׁם,</b> לסימן שאתם שוהים בהם באותה שעה. <br>    <b>וְרָאִיתִי אֶת הַדָּם וּפָסַחְתִּי</b>, אדלג. או: אחוס<br>    <b>עֲלֵכֶם</b> שלא תוכו. <br>    <b>וְלֹא יִהְיֶה בָכֶם</b><br>    <b>נֶגֶף לְמַשְׁחִית</b>, לפגוע <br>    <b>בְּהַכֹּתִי</b>, בזמן שאכֶּה <br>    <b>בְּאֶרֶץ מִצְרָיִם.</b>
(יד) <b>וְהָיָה הַיּוֹם הַזֶּה לָכֶם לְזִכָּרוֹן, וְחַגֹּתֶם אֹתוֹ חַג לַה' לְדֹרֹתֵיכֶם, חֻקַּת עוֹלָם תְּחָגֻּהוּ.</b>
(טו) הימים הללו יצוינו מדי שנה באופן הבא:<br>    <b>שִׁבְעַת יָמִים מַצּוֹת תֹּאכֵלוּ,</b> וכאן לא ניתן הסבר לציווי זה. <br>    <b>אַךְ בַּיּוֹם הָרִאשׁוֹן תַּשְׁבִּיתוּ</b>, עליכם לבער, לכלות<br>    <b>שְּׂאֹר</b>, מחמצת<br>    <b>מִבָּתֵּיכֶם. כִּי כָּל אֹכֵל חָמֵץ — וְנִכְרְתָה הַנֶּפֶשׁ הַהִיא מִיִּשְׂרָאֵל,</b><br>    <b>מִיּוֹם הָרִאשֹׁן עַד יוֹם הַשְּׁבִעִי</b> של החג, כולל שני הימים הללו.
(טז) <b>וּבַיּוֹם הָרִאשׁוֹן</b> מימי החג שייחגג בשנים הבאות,<br>    <b>מִקְרָא קֹדֶשׁ</b>, התכנסות לצורך עיסוק שבקדושה<br>    <br>    <b>וּבַיּוֹם הַשְּׁבִיעִי — מִקְרָא קֹדֶשׁ יִהְיֶה לָכֶם.</b> ומעבר לכך,<br>    <b>כָּל מְלָאכָה לֹא יֵעָשֶׂה בָהֶם.</b> ואף על פי שאין עושים בימים אלו מלאכה,<br>    <b>אַךְ אֲשֶׁר יֵאָכֵל לְכָל נֶפֶשׁ — הוּא לְבַדּוֹ יֵעָשֶׂה לָכֶם.</b> מותר לעשות את המלאכות לצורך התקנת האוכל — השחיטה, הבישול, האפייה וכיוצא בהן.
(יז) <b>וּשְׁמַרְתֶּם אֶת הַמַּצּוֹת</b> שלא יחמיצו כלל, <br>    <b>כִּי בְּעֶצֶם הַיּוֹם הַזֶּה</b> שבו יחול החג <br>    <b>הוֹצֵאתִי אֶת צִבְאוֹתֵיכֶם</b>, מַחנותיכם <br>    <b>מֵאֶרֶץ מִצְרָיִם. וּשְׁמַרְתֶּם אֶת הַיּוֹם הַזֶּה לְדֹרֹתֵיכֶם חֻקַּת עוֹלָם.</b> עניינו של האירוע הזה ילווה אתכם גם בעתיד.
(יח) <b>בּ</b> חודש ה<br>    <b>רִאשֹׁן,</b> חודש ניסן, <br>    <b>בְּאַרְבָּעָה עָשָׂר יוֹם לַחֹדֶשׁ, בָּעֶרֶב</b>, בלילה <br>    <b>תֹּאכְלוּ מַצֹּת</b> עם הקרבן שנשחט באותו יום בין הערביים, כאמור.<br>    <b>עַד יוֹם הָאֶחָד וְעֶשְׂרִים לַחֹדֶשׁ בָּעָרֶב.</b>
(יט) באותם<br>    <b>שִׁבְעַת יָמִים,</b> לא רק שתאכלו מצות ולא תאכלו חמץ, אלא גם <br>    <b>שְׂאֹר</b>, החלק המוחמץ ביותר בבצק, שבו משתמשים כדי לגרום לעיסה אחרת להחמיץ,<br>    <b>לֹא יִמָּצֵא בְּבָתֵּיכֶם,</b><br>    <b>כִּי כָּל אֹכֵל מַחְמֶצֶת</b> ,שאור, המחמיץ את הבצק<br>    <br>    <b>—</b><br>    <b>וְנִכְרְתָה הַנֶּפֶשׁ הַהִיא מֵעֲדַת יִשְׂרָאֵל,</b> בין שהיא <br>    <b>בַּגֵּר וּ</b> בין<br>    <b>בְאֶזְרַח הָאָרֶץ.</b>
(כ) <b>כָּל מַחְמֶצֶת</b>, שם עצם מופשט המציין כל דבר המכיל חמץ<br>    <br>    <b>לֹא תֹאכֵלוּ. בְּכֹל מוֹשְׁבֹתֵיכֶם תֹּאכְלוּ מַצּוֹת</b> בימי חג הפסח.
(כא) <b>וַיִּקְרָא מֹשֶׁה לְכָל זִקְנֵי יִשְׂרָאֵל, וַיֹּאמֶר אֲלֵהֶם:</b> עליכם להתכונן.<br>    <b>מִשְׁכוּ וּקְחוּ לָכֶם צֹאן לְמִשְׁפְּחֹתֵיכֶם וְשַׁחֲטוּ הַפָּסַח.</b>
(כב) <b>וּלְקַחְתֶּם אֲגֻדַּת</b> צרור של צמח ה<br>    <b>אֵזוֹב,</b><br>    <b>וּטְבַלְתֶּם בַּדָּם אֲשֶׁר בַּסַּף</b>, כלי לאיסוף.<br>    <br>    <b>וְהִגַּעְתֶּם אֶל הַמַּשְׁקוֹף וְאֶל שְׁתֵּי הַמְּזוּזֹת מִן הַדָּם אֲשֶׁר בַּסָּף.</b> באמצעות אגודת האזוב תביאו למגעו של הדם במשקוף ובשתי המזוזות. <br>    <b>וְאַתֶּם לֹא תֵצְאוּ אִישׁ מִפֶּתַח בֵּיתוֹ עַד בֹּקֶר,</b> משום שבלילה הזה מרחפת גזרת השמדה על מצרים —
(כג) <b>וְעָבַר ה' לִנְגֹּף אֶת מִצְרַיִם, וְרָאָה אֶת הַדָּם עַל הַמַּשְׁקוֹף וְעַל שְׁתֵּי הַמְּזוּזֹת, וּפָסַח ה' עַל הַפֶּתַח</b> שלכם, <br>    <b>וְלֹא יִתֵּן הַמַּשְׁחִית לָבֹא אֶל בָּתֵּיכֶם לִנְגֹּף.</b>
(כד) <b>וּשְׁמַרְתֶּם אֶת הַדָּבָר הַזֶּה לְחָק לְךָ וּלְבָנֶיךָ עַד עוֹלָם.</b> יש מפרטי הדינים שנזכרו כאן, כגון חגירת המתניים ונעילת הנעליים, שהתייחסו רק ליום הפסח הראשון, שבו יצאו ממצרים, אבל עצם ציון חג הפסח נשאר לדורות.
(כה) <b>וְהָיָה כִּי תָבֹאוּ אֶל הָאָרֶץ אֲשֶׁר יִתֵּן ה' לָכֶם כַּאֲשֶׁר דִּבֵּר</b>, כפי שהבטיח, <br>    <b>וּשְׁמַרְתֶּם אֶת הָעֲבֹדָה הַזֹּאת,</b> הקפידו לקיימה גם הלאה.
(כו) <b>וְהָיָה כִּי יֹאמְרוּ אֲלֵיכֶם בְּנֵיכֶם: "מָה הָעֲבֹדָה הַזֹּאת לָכֶם?"</b> לשם מה הפולחן והמעשים המורכבים שאתם עושים?
(כז) <b>וַאֲמַרְתֶּם: "זֶבַח</b>, קרבן<br>    <b>פֶּסַח הוּא לַה', אֲשֶׁר פָּסַח עַל בָּתֵּי בְנֵי יִשְׂרָאֵל בְּמִצְרַיִם בְּנָגְפּוֹ</b>, כאשר הכה<br>    <b>אֶת מִצְרַיִם, וְאֶת בָּתֵּינוּ הִצִּיל".</b> מאז ועד היום אנחנו חוגגים את הצלתנו באמצעות קרבן זה.<b>וַיִּקֹּד הָעָם</b> כאשר שמע את הדברים,<br>    <b>וַיִּשְׁתַּחֲווּ,</b> ובכך ביטאו הן את הסכמתם לציית להוראות ולבצען, הן את תודתם על בשורת השחרור, שהרי עד כה לא שמעו תאריך מדויק שבו הם עתידים לצאת בפועל ממקום עבדותם.
(כח) <b>וַיֵּלְכוּ וַיַּעֲשׂוּ בְּנֵי יִשְׂרָאֵל כַּאֲשֶׁר צִוָּה ה' אֶת מֹשֶׁה וְאַהֲרֹן, כֵּן עָשׂוּ</b> את כל פרטי המצווה ודקדוקיה.
(כט) <b>וַיְהִי בַּחֲצִי הַלַּיְלָה, וַה' הִכָּה כָל בְּכוֹר בְּאֶרֶץ מִצְרַיִם, מִבְּכֹר פַּרְעֹה הַיֹּשֵׁב עַל כִּסְאוֹ</b>, הנסיך, המכובד ביותר, <br>    <b>עַד בְּכוֹר הַשְּׁבִי</b>, בכור המשפחה השבויה<br>    <b>אֲשֶׁר בְּבֵית הַבּוֹר,</b> בבית הסוהר, המבוזה ביותר, <br>    <b>וְכֹל בְּכוֹר בְּהֵמָה.</b>
(ל) <b>וַיָּקָם פַּרְעֹה</b>ב<br>    <b>לַיְלָה, הוּא וְכָל עֲבָדָיו וְכָל מִצְרַיִם,</b><br>    <b>וַתְּהִי צְעָקָה גְדֹלָה בְּמִצְרָיִם,</b> הזעקות עטפו את כל המדינה אף על פי שמצרים הוכתה באמצע הלילה, <br>    <b>כִּי אֵין בַּיִת אֲשֶׁר אֵין שָׁם מֵת.</b>
(לא) <b>וַיִּקְרָא לְמֹשֶׁה וּלְאַהֲרֹן</b> באמצע ה<br>    <b>לַיְלָה, וַיֹּאמֶר: קוּמוּ, צְּאוּ מִתּוֹךְ עַמִּי, גַּם אַתֶּם גַּם בְּנֵי יִשְׂרָאֵל, וּלְכוּ עִבְדוּ אֶת ה' כְּדַבֶּרְכֶם,</b> כפי שביקשתם.
(לב) <b>גַּם צֹאנְכֶם גַּם בְּקַרְכֶם קְחוּ, כַּאֲשֶׁר דִּבַּרְתֶּם — וָלֵכוּ, וּבֵרַכְתֶּם גַּם אֹתִי.</b> אינני יכול אלא לבקש שבתוך תפילותיכם תתפללו גם עלי.
(לג) <b>וַתֶּחֱזַק מִצְרַיִם עַל הָעָם, לְמַהֵר לְשַׁלְּחָם מִן הָאָרֶץ.</b> המצרים הבינו שהמכה באה עליהם משום שכבלו את ישראל לארצם. עתה, תחת אימת המוות, הם דחקו בישראל בכוח שיעזבו מיד את ארצם. <br>    <b>כִּי אָמְרוּ: כֻּלָּנוּ מֵתִים.</b> כנראה לא הבחינו שהמכה פוגעת בבכורות בלבד משום שלא תמיד הבכור ניכר. מן הסתם היו בתים שחיו בהם בכורות אחדים: בין שאף האב בכור, ובין שמדובר בבכורותיהן של אמהות אחדות, ואולי מתו גם הבכורות לאבותיהם שאינם פטרי רחם או גם כל שהיה החשוב ביותר באותו בית.
(לד) מחמת החיפזון — <br>    <b>וַיִּשָּׂא הָעָם אֶת בְּצֵקוֹ טֶרֶם יֶחְמָץ, מִשְׁאֲרֹתָם</b>, הכלים שבהם הכינו את הבצק, <br>    <b>צְרֻרֹת בְּשִׂמְלֹתָם עַל שִׁכְמָם.</b> הם לא יכלו להשאיר אותן להתפחה, ומכיוון שהכילו בצק אי אפשר היה לארוז אותן עם שאר הכלים. על כן החזיקו אותן בצרור על השֶכם.
(לה) עוד קודם לכן<br>    —<br>    <b>וּבְנֵי יִשְׂרָאֵל עָשׂוּ כִּדְבַר מֹשֶׁה, וַיִּשְׁאֲלוּ מִמִּצְרַיִם כְּלֵי כֶסֶף וּכְלֵי זָהָב וּשְׂמָלֹת,</b> ובגדים.
(לו) <b>וַה' נָתַן אֶת חֵן הָעָם בְּעֵינֵי מִצְרַיִם וַיַּשְׁאִלוּם, וַיְנַצְּלוּ אֶת מִצְרָיִם.</b> ישראל הוציאו ממצרים כל מה שיכלו.
(לז) <b>וַיִּסְעוּ בְנֵי יִשְׂרָאֵל מֵרַעְמְסֵס</b>, מקום ריכוזם של ישראל, שבו בנו המצרים את הערים הגדולות, <br>    <b>סֻכֹּתָה</b>, אל המקום הקרוי סוכות. ישראל מנו <br>    <b>כְּשֵׁשׁ מֵאוֹת אֶלֶף רַגְלִי, הַגְּבָרִים לְבַד מִטָּף.</b> מספר זה לא כלל את הילדים הקטנים, את הנשים ואת הזקנים.
(לח) <b>וְגַם עֵרֶב רַב</b>, תערובת גדולה של אנשים <br>    <b>עָלָה אִתָּם.</b> כיוון ששערי מצרים נפתחו, הגבולות התרופפו והחוקים בוטלו, הצטרפו לישראל אנשים נוספים שביקשו לנצל את ההזדמנות. <br>    <b>וְצֹאן וּבָקָר</b> היה ברשותם, <br>    <b>מִקְנֶה כָּבֵד מְאֹד.</b>
(לט) <b>וַיֹּאפוּ אֶת הַבָּצֵק אֲשֶׁר הוֹצִיאוּ מִמִּצְרַיִם,</b> ועשו ממנו<br>    <b>עֻגֹת מַצּוֹת כִּי לֹא חָמֵץ</b>, החמיץ<br>    <b>כִּי גֹרְשׁוּ מִמִּצְרַיִם וְלֹא יָכְלוּ לְהִתְמַהְמֵהַּ,</b> להתעכב עד להחמצת הבצק. אף על פי שידעו על כך מראש, ההתרחשויות היו פתאומיות. יתר על כן, עמד לרשותם זמן קצוב, שבו אף היו צריכים להכין את הבשר ואת המצות לאכילה באותו לילה. <br>    <b>ו</b> במגבלות השעה<br>    <b>גַם צֵדָה</b> הנדרשת למסע ארוך<br>    <b>לֹא עָשׂוּ לָהֶם.</b>
(מ) <b>וּמוֹשַׁב בְּנֵי יִשְׂרָאֵל אֲשֶׁר יָשְׁבוּ בְּמִצְרָיִם</b> היה <br>    <b>שְׁלֹשִׁים שָׁנָה וְאַרְבַּע מֵאוֹת שָׁנָה.</b>
(מא) <b>וַיְהִי מִקֵּץ שְׁלֹשִׁים שָׁנָה וְאַרְבַּע מֵאוֹת שָׁנָה, וַיְהִי בְּעֶצֶם הַיּוֹם הַזֶּה</b> שנזכר קודם — היום הראשון של חג הפסח — <br>    <b>יָצְאוּ כָּל צִבְאוֹת ה' מֵאֶרֶץ מִצְרָיִם.</b> יוצאי מצרים לא היו קבוצה סתמית. העם המתהווה כאן הוא צבאו של ה'. רעיון זה יתברר ויתפרט יותר בסיפור מתן תורה.
(מב) <b>לֵיל שִׁמֻּרִים הוּא לַה',</b> ללילה הזה ה' המתין<br>    כדי <br>    <b>לְהוֹצִיאָם מֵאֶרֶץ מִצְרָיִם,</b><br>    <b>הוּא הַלַּיְלָה הַזֶּה לַה'.</b> לא היה זה רק ליל הצלתם של ישראל, ה' ייעד אותו מראש והמתין לו שכן משמעותו חורגת ממה שנראה לעין.<br>    לאחר ההתרחשות הזאת יהפוך הלילה גם <br>    <b>שִׁמֻּרִים לְכָל בְּנֵי יִשְׂרָאֵל</b>. ישראל יזכרו ויחוגו את אשר אירע בו וינחילו את הזיכרון הזה <br>    <b>לְדֹרֹתָם.</b> אך אולי גם הפסוקים העוסקים בשאר העדות הללו נאמרו קודם לכן. ייתכן שהופעתן של הפרשיות ההלכתיות הנוגעות לדורות כאן, אף שנצטוו עליהן קודם לכן, באה למנוע את עיכובו של סיפור העלילה.
(מג) <b>וַיֹּאמֶר ה' אֶל מֹשֶׁה וְאַהֲרֹן: זֹאת חֻקַּת</b>, דין קרבן<br>    <b>הַפָּסַח</b>. מעבר להדרכות המעשיות שהוזכרו לעיל, שרבות מהן יפות לשעתן בלבד, כאן באות הוראות כלליות הנוגעות לדורות<br>    <b>: כָּל בֶּן נֵכָר</b>, בן עם זר<br>    <b>לֹא יֹאכַל בּוֹ,</b> למרות שעִם ישראל יצאו, כאמור, גם ערב רב שאינם מבני ישראל.
(מד) <b>וְכָל עֶבֶד אִישׁ מִקְנַת כָּסֶף,</b> עבד שנקנה בכסף, <br>    <b>וּמַלְתָּה</b>, ומלת<br>    <b>אֹתוֹ, אָז יֹאכַל בּוֹ.</b> רק מי שנימול יוכל לאכול את קרבן הפסח.
(מה) <b>תּוֹשָׁב</b> נכרי שיחיה בקרבכם, אך איננו אזרח,<br>    <b>וְשָׂכִיר</b> נכרי, שנשכר לעבודה<br>    <br>    <b>לֹא יֹאכַל בּוֹ</b> אף על פי שהוא קשור לבית ונחשב כחלק מבני הבית.
(מו) <b>בְּבַיִת אֶחָד יֵאָכֵל</b> הפסח.<br>    <b>לֹא תוֹצִיא מִן הַבַּיִת מִן הַבָּשָׂר חוּצָה.</b> כולו קדוש כקרבן ואינו נאכל אלא בתחום מסוים. <br>    <b>וְעֶצֶם לֹא תִשְׁבְּרוּ בוֹ</b> כדרך אכילת רווחה של מלכים.
(מז) <b>כָּל עֲדַת יִשְׂרָאֵל יַעֲשׂוּ אֹתוֹ.</b>
(מח) <b>וְכִי יָגוּר אִתְּךָ גֵּר,</b> שאיננו תושב ושכיר, אלא אדם שהגיע ממקום אחר אך מעוניין להתגייר ולהתאחות עם עם ישראל ולעבוד את ה',<br>    <b>וְעָשָׂה פֶסַח לַה' —</b><br>    <b>הִמּוֹל לוֹ</b> תחילה<br>    <b>כָל זָכָר</b>. אחת מדרישות הסף מן הגר היא הכניסה בברית המילה של בני ביתו הזכרים, <br>    <b>וְאָז יִקְרַב לַעֲשֹׂתוֹ,</b> את קרבן הפסח, <br>    <b>וְהָיָה</b>, אז ייחשב<br>    <b>כְּאֶזְרַח הָאָרֶץ.</b><br>    <b>וְכָל עָרֵל לֹא יֹאכַל בּוֹ,</b> כולל מי שנולד לישראל אך לא נימול.
(מט) בעניין זה<br>    <b>תּוֹרָה אַחַת יִהְיֶה לָאֶזְרָח וְלַגֵּר הַגָּר בְּתוֹכְכֶם.</b>
(נ) <b>וַיַּעֲשׂוּ כָּל בְּנֵי יִשְׂרָאֵל כַּאֲשֶׁר צִוָּה ה' אֶת מֹשֶׁה וְאֶת אַהֲרֹן, כֵּן</b> בדיוק <br>    <b>עָשׂוּ</b> בליל אכילת הפסח.
(נא) <b>וַיְהִי בְּעֶצֶם הַיּוֹם הַזֶּה</b> שלאחר אותו הלילה<br>    <b>הוֹצִיא ה' אֶת בְּנֵי יִשְׂרָאֵל מֵאֶרֶץ מִצְרַיִם עַל צִבְאֹתָם.</b>
<h2>פרק יג</h2>
(א) <b>וַיְדַבֵּר ה' אֶל מֹשֶׁה לֵּאמֹר:</b>
(ב) <b>קַדֶּשׁ לִי כָל בְּכוֹר, פֶּטֶר</b>, שנולד בפתיחה הראשונה של <br>    <b>כָּל רֶחֶם בִּבְנֵי יִשְׂרָאֵל, בָּאָדָם וּבַבְּהֵמָה, לִי הוּא.</b> קידושו יבטא את השתייכותו לי.
(ג) <b>וַיֹּאמֶר מֹשֶׁה אֶל הָעָם: זָכוֹר אֶת הַיּוֹם הַזֶּה אֲשֶׁר יְצָאתֶם מִמִּצְרַיִם, מִבֵּית עֲבָדִים,</b> מן המקום שהיה מקום עבדות. ולא יצאתם משם כבורחים, <br>    <b>כִּי</b>, אלא<br>    <b>בְּחֹזֶק יָד</b>, בתוקף, <br>    <b>הוֹצִיא ה' אֶתְכֶם מִזֶּה, וְלֹא יֵאָכֵל חָמֵץ</b> בזמן יציאת מצרים ובזמנים שבהם יציינו את זכרה בדורות הבאים.
(ד) <b>הַיּוֹם</b>, בתקופה זו<br>    <br>    <b>אַתֶּם יֹצְאִים, בְּחֹדֶשׁ הָאָבִיב.</b> אין בכך רק הסבת תשומת לבם לתקופת השנה, אלא קביעה נורמטיבית, מעין הקביעות ההלכתיות שנאמרו לפניה ולאחריה, המרמזת שלעולם יחול חג הפסח בחודש האביב.
(ה) לא רק כאן ועכשיו תחגגו את חג הפסח. <br>    <b>וְהָיָה כִי יְבִיאֲךָ ה' אֶל אֶרֶץ הַכְּנַעֲנִי וְהַחִתִּי וְהָאֱמֹרִי וְהַחִוִּי וְהַיְבוּסִי אֲשֶׁר נִשְׁבַּע לַאֲבֹתֶיךָ לָתֶת לָךְ,</b> שהיא <br>    <b>אֶרֶץ זָבַת חָלָב וּדְבָשׁ — וְעָבַדְתָּ אֶת הָעֲבֹדָה הַזֹּאת</b>, עבודת קרבן הפסח שעשית אותה במצרים,<br>    <b>בַּחֹדֶשׁ הַזֶּה</b>— חודש האביב.
(ו) <b>שִׁבְעַת יָמִים תֹּאכַל מַצֹּת, וּבַיּוֹם הַשְּׁבִיעִי — חַג לַה'.</b>
(ז) <b>מַצּוֹת</b>, ולא חמץ <br>    <b>יֵאָכֵל אֵת שִׁבְעַת הַיָּמִים,</b> אינך חייב לאכול מצות בכל שבעת הימים, כפי שאפשר היה ללמוד מן הפסוק הקודם, אלא את המצות בלבד תוכל לאכול, ואילו החמץ אסור באכילה באותם ימים.<br>    יתר על כן, לא רק אכילת חמץ אסורה, אפילו — <br>    <b>וְלֹא יֵרָאֶה לְךָ חָמֵץ, וְלֹא יֵרָאֶה לְךָ שְׂאֹר בְּכָל גְּבֻלֶךָ.</b>
(ח) <b>וְהִגַּדְתָּ לְבִנְךָ בַּיּוֹם הַהוּא</b>, שבו תציין את היציאה ממצרים,<br>    <b>לֵאמֹר: "בַּעֲבוּר זֶה</b>— כדי שאשמור את הזיכרון ואקיים את המעשים, <br>    <b>עָשָׂה ה' לִי</b> את כל אותם המופתים<br>    <b>בְּצֵאתִי מִמִּצְרָיִם".</b>
(ט) <b>וְהָיָה לְךָ</b> סיפור יציאת מצרים<br>    <b>לְאוֹת עַל יָדְךָ וּלְזִכָּרוֹן בֵּין עֵינֶיךָ.</b> כתוב את הסיפור על חפץ שאותו תצמיד לידיך ובין עיניך לשם זכירת הסיפור. <br>    <b>לְמַעַן תִּהְיֶה תּוֹרַת ה' בְּפִיךָ,</b> וכדי לזכור <br>    <b>כִּי בְּיָד חֲזָקָה הוֹצִאֲךָ ה' מִמִּצְרָיִם.</b>
(י) מעבר לתזכורות הנהוגות במשך השנה כולה, לגבי הפסח — <br>    <b>וְשָׁמַרְתָּ אֶת הַחֻקָּה הַזֹּאת</b><br>    <b>לְמוֹעֲדָהּ</b> בזמנה<br>    <b>מִיָּמִים יָמִימָה,</b> שנה אחר שנה.
(יא) לאחר שמשה הרחיב לגבי המעשים שנועדו להזכיר את יציאת מצרים — ציון הימים באכילת מצות ולא חמץ, קביעתם בחודש האביב, ההוראות להשבית בו חמץ ולספר בו את סיפור האירועים על פה, ונוסף לכך, מצוות הנחתם של אות וזיכרון כתובים על היד ועל הראש — הוא חוזר לגופו של הציווי שה' הורה לו להודיע לישראל: <br>    <b>וְהָיָה כִּי יְבִאֲךָ ה' אֶל אֶרֶץ הַכְּנַעֲנִי, כַּאֲשֶׁר נִשְׁבַּע לְךָ וְלַאֲבֹתֶיךָ, וּנְתָנָהּ לָךְ,</b>
(יב) <b>וְהַעֲבַרְתָּ</b>,<br>    הפרש<br>    <b>כָל פֶּטֶר רֶחֶם</b>, הראשון שיצא מן הרחם <br>    <b>לַה',</b><br>    <b>וְכָל פֶּטֶר שֶׁגֶר בְּהֵמָה</b>, ראשוני הוולדות המשוגרים מגוף הבהמה החוצה <br>    <b>אֲשֶׁר יִהְיֶה לְךָ, הַזְּכָרִים</b> יהיו קודש <br>    <b>לַה'.</b>
(יג) <b>וְכָל פֶּטֶר חֲמֹר תִּפְדֶּה בְשֶׂה.</b> אף בכור החמור קדוש, אך אין להקדישו או להשתמש בו כמו שהוא; יש להמיר אותו בשה — שאותו ייתנו לכהני ה', כפי שיתפרש לאחר זמן. <br>    <b>וְאִם לֹא תִפְדֶּה</b> את פטר החמור <br>    <b>—</b><br>    <b>וַעֲרַפְתּוֹ.</b> לא ברור מדוע יסרב אדם לפדות את חמורו; ייתכן שהוא כועס על הכהן שבקרבתו, אולי אינו רוצה או אינו יכול לפדות אותו בשה מסיבות אחרות. <br>    <b>וְכֹל בְּכוֹר אָדָם בְּבָנֶיךָ</b>, שאף הוא אינו קרב על המזבח <br>    <b>—</b><br>    <b>תִּפְדֶּה.</b>
(יד) <b>וְהָיָה כִּי יִשְׁאָלְךָ בִנְךָ מָחָר לֵאמֹר: "מַה זֹּאת?"</b> מדוע אתם עושים כך בפטר הבהמה, בפטר החמור או בבכור האדם?<br>    <b>וְאָמַרְתָּ אֵלָיו: "בְּחֹזֶק יָד</b>, בכוח ובתוקף<br>    <b>הוֹצִיאָנוּ ה' מִמִּצְרַיִם, מִבֵּית עֲבָדִים.</b>
(טו) <b>וַיְהִי כִּי הִקְשָׁה פַרְעֹה לְשַׁלְּחֵנוּ, וַיַּהֲרֹג ה' כָּל בְּכוֹר בְּאֶרֶץ מִצְרַיִם, מִבְּכֹר אָדָם וְעַד בְּכוֹר בְּהֵמָה,</b> ורק זו היתה הדרך שבה הסכים פרעה לשלחנו. כיוון שכך, ה' לקח לרשותו את כל הבכורות. <br>    <b>עַל כֵּן אֲנִי זֹבֵחַ לַה' כָּל פֶּטֶר רֶחֶם הַזְּכָרִים, וְכָל בְּכוֹר בָּנַי אֶפְדֶּה.</b> את הבכורות שלקח ה' לעצמו, אני נותן לו".
(טז) <b>וְהָיָה</b> גם נושא זה <br>    <b>לְאוֹת עַל יָדְכָה,</b> ידך, <br>    <b>וּלְטוֹטָפֹת</b>, מלה עמומה, שאולי מקורה לועזי. לפי המסורת שבעל־פה אלו התפילין.<br>    <br>    <b>בֵּין עֵינֶיךָ,</b><br>    <b>כִּי בְּחֹזֶק יָד הוֹצִיאָנוּ ה' מִמִּצְרָיִם</b>, משום שאנו בחיריו ובנו הוא רוצה. עניין זה ייזכר הן על ידי מתן הבכורות, הן באמצעות הנחת התפילין, המסמלים את הקשר בינינו ובין ה'.
(יז) <b>וַיְהִי בְּשַׁלַּח פַּרְעֹה אֶת הָעָם,וְלֹא נָחָם</b>, הנחה אותם<br>    <b>אֱלֹהִים</b> ללכת <br>    <b>דֶּרֶךְ אֶרֶץ פְּלִשְׁתִּים</b>, לאורך חוף הים התיכון, שם ישבו הפלשתים, אף<br>    <br>    <b>כִּי</b><br>    <b>קָרוֹב הוּא,</b><br>    <b>כִּי אָמַר אֱלֹהִים: פֶּן יִנָּחֵם</b>, יתחרט<br>    <b>הָעָם בִּרְאֹתָם מִלְחָמָה,</b> אמנם הפלשתים לא היו עם גדול, אך הם היו מלומדי מלחמה ותקיפים. אילו עברו ישראל בארצם, היתה עלולה לפרוץ מלחמה קשה, ונוכח אתגרים קשים אלו — <br>    <b>וְשָׁבוּ</b> ישראל<br>    <b>מִצְרָיְמָה.</b>
(יח) לפיכך — <br>    <b>וַיַּסֵּב</b>, סובב<br>    <b>אֱלֹהִים אֶת הָעָם דֶּרֶךְ הַמִּדְבָּר,</b> דרך <br>    <b>יַם סוּף.</b> במקום לפנות צפונה, לאורך דרך הים, הוא כיוון אותם לדרום־מזרח. <br>    <b>ו</b> אמנם<br>    <b>חֲמֻשִׁים</b>, מצוידים בנשק<br>    <b>עָלוּ בְנֵי יִשְׂרָאֵל מֵאֶרֶץ מִצְרָיִם.</b> ישראל הניחו שייאלצו להילחם,<br>    אך אלוקים חשב כי העם עדיין אינו מסוגל לעמוד בקרב ממשי בשלב זה. לכן התווה להם מסלול שיעקוף את פלשתים.
(יט) <b>וַיִּקַּח מֹשֶׁה</b> בדרכו <br>    <b>אֶת עַצְמוֹת יוֹסֵף עִמּוֹ, כִּי הַשְׁבֵּעַ הִשְׁבִּיעַ</b> יוסף <br>    <b>אֶת בְּנֵי יִשְׂרָאֵל</b>, בניו של יעקב,<br>    או: כלל צאצאיו, בני הקבוצה המכונה 'ישראל', <br>    <b>לֵאמֹר:</b> כאשר <br>    <b>פָּקֹד יִפְקֹד</b> יזכור ויגאל<br>    <b>אֱלֹהִים אֶתְכֶם,</b> הריני מבקש מכם: <br>    <b>וְהַעֲלִיתֶם אֶת עַצְמֹתַי מִזֶּה</b>, ממצרים<br>    <b>אִתְּכֶם.</b>
(כ) <b>וַיִּסְעוּ</b> ישראל<br>    <b>מִסֻּכֹּת,</b> שם פרטי של מקום, או: מקום שבו היו סוכות,<br>    <b>וַיַּחֲנוּ בְאֵתָם</b>, שם מקום שהיה <br>    <b>בִּקְצֵה הַמִּדְבָּר.</b> עד כה צעדו במקומות פוריים שעדיין השתייכו למצרים או לגושן. עתה הגיעו לתחילת האזור השומם.
(כא) כדי להתמצא במדבר —<br>    <b>ו</b> מלאך<br>    <br>    <b>ה' הֹלֵךְ לִפְנֵיהֶם</b>, לפני בני ישראל <br>    <b>יוֹמָם</b>, ביום <br>    <b>בְּעַמּוּד עָנָן,</b> בענן שצורתו כעמוד, <br>    <b>לַנְחֹתָם</b>, להנחותם את<br>    <b>הַדֶּרֶךְ</b>. הם צעדו בעקבות הענן, המסמל באופן כלשהו את כבוד ה'. <br>    <b>ו</b>ב<br>    <b>לַיְלָה</b> הוא הולך אתם <br>    <b>בְּעַמּוּד אֵשׁ לְהָאִיר לָהֶם, לָלֶכֶת יוֹמָם וָלָיְלָה.</b> לא ברור אם בפועל נסעו ממקומם בלילה. על כל פנים, לאפשרות של צעידה לילית יועדה האש העומדת כעמוד לפני העם.
(כב) <b>לֹא יָמִישׁ</b>, יזוז <br>    <b>עַמּוּד הֶעָנָן יוֹמָם וְעַמּוּד הָאֵשׁ לָיְלָה לִפְנֵי הָעָם.</b> בני ישראל לא ידעו לאן הם הולכים, ושני העמודים הללו ייצגו את הדרכתו של ה' בדרכם במדבר.
<h2>פרק יד</h2>
(א) <b>וַיְדַבֵּר ה' אֶל מֹשֶׁה לֵּאמֹר:</b>
(ב) <b>דַּבֵּר אֶל בְּנֵי יִשְׂרָאֵל וְיָשֻׁבוּ</b> לכיוון מצרים<br>    <b>וְיַחֲנוּ לִפְנֵי פִּי הַחִירֹת</b>, מקום שהיה מפורסם בשעתו. השם פִּי הוא במצרית. <br>    <b>בֵּין מִגְדֹּל וּבֵין הַיָּם</b>— ים סוף <br>    <b>לִפְנֵי</b> האליל <br>    <b>בַּעַל צְפֹן.</b><br>    <b>נִכְחוֹ</b>, מולו <br>    <b>תַחֲנוּ עַל הַיָּם.</b> בדרכם לכנען לא היו ישראל צריכים לחצות את ים סוף. מעברו המזרחי של הנילוס היתה הדרך לארץ פתוחה בפניהם, גם אם ים סוף הגיע צפונה יותר מכפי שהוא היום. אף על פי כן הורה ה' למשה לסטות מכיוון הליכתם ולחנות על הים.
(ג) <b>וְאָמַר</b>, ואז יאמר<br>    <b>פַּרְעֹה לִבְנֵי יִשְׂרָאֵל</b>, על בני ישראל<br>    <b>: "נְבֻכִים</b>, תועים<br>    <b>הֵם בָּאָרֶץ.</b> הם איבדו את דרכם, ועתה חוזרים על עקבותיהם. <br>    <b>סָגַר עֲלֵיהֶם הַמִּדְבָּר</b> ואינו מניח להם לצאת".
(ד) <b>וְחִזַּקְתִּי אֶת לֵב פַּרְעֹה</b>. אחרי המכות, האבדן והשממה שלקה בהם, יתחזק עתה בפעם האחרונה — <br>    <b>וְרָדַף אַחֲרֵיהֶם,</b><br>    <b>וְ</b> אז <br>    <b>אִכָּבְדָה</b>, אהיה מכובד <br>    <b>בְּ</b> אמצעות <br>    <b>פַרְעֹה וּבְ</b> אמצעות <br>    <b>כָל חֵילוֹ, וְיָדְעוּ מִצְרַיִם כִּי אֲנִי ה'</b> משום שיתרחש דבר פלאי יותר ממכות מצרים.<b>וַיַּעֲשׂוּ</b> ישראל<br>    <b>כֵן.</b>
(ה) ומצדו של פרעה — <br>    <b>וַיֻּגַּד לְמֶלֶךְ מִצְרַיִם כִּי בָרַח הָעָם.</b> הרי עברו כבר שלושת הימים שאותם הגדירו מראש; אף לא נראה שפניהם מועדות ליעד מסוים. <br>    <b>וַיֵּהָפֵךְ לְבַב פַּרְעֹה וַעֲבָדָיו אֶל הָעָם וַיֹּאמְרוּ: מַה זֹּאת עָשִׂינוּ כִּי שִׁלַּחְנוּ אֶת יִשְׂרָאֵל מֵעָבְדֵנוּ?!</b> עַם עבדים שלם מילא תפקיד משמעותי בכלכלתנו והיה חלק ממרקם החיים שלנו. לא התכוונו לשלחם לחפשי, אלא להעניק להם חופשה בלבד.
(ו) <b>וַיֶּאְסֹראֶת רִכְבּוֹ</b>. פרעה הורה לרתום את סוסיו למרכבתו הפרטית, <br>    <b>וְאֶת עַמּוֹ</b>, חייליו<br>    <b>לָקַח עִמּוֹ</b>.
(ז) <b>וַיִּקַּח שֵׁשׁ מֵאוֹת רֶכֶב בָּחוּר</b>, מובחר, רכבי המלחמה הטובים ביותר. זה היה גדוד העילית המצרי, שגודלו כאוגדת טנקים לפחות. <br>    <b>וְכֹל</b> שאר <br>    <b>רֶכֶב מִצְרָיִם</b>, שהיה לו תפקיד דומיננטי בכוחה הצבאי של מצרים, <br>    <b>וְשָׁלִשִׁם</b><br>    <b>עַל כֻּלּוֹ.</b> לכל רכב הצטרף איש מלחמה שלישי, מעבר לרכָּב, שבידו היו המושכות, והלוחם, שהחזיק בנשק (בעיקר הקשת, כפי שרואים בציורים המצריים).
(ח) <b>וַיְחַזֵּק ה' אֶת לֵב פַּרְעֹה מֶלֶךְ מִצְרַיִם, וַיִּרְדֹּף אַחֲרֵי בְּנֵי יִשְׂרָאֵל, וּבְנֵי יִשְׂרָאֵל יֹצְאִים בְּיָד רָמָה,</b> לא כנמלטים.
(ט) <b>וַיִּרְדְּפוּ מִצְרַיִם אַחֲרֵיהֶם וַיַּשִּׂיגוּ אוֹתָם חֹנִים עַל הַיָּם, כָּל סוּס רֶכֶב פַּרְעֹה וּפָרָשָׁיווְחֵילוֹ, עַל פִּי הַחִירֹת לִפְנֵי בַּעַל צְפֹן.</b>
(י) <b>וּפַרְעֹה הִקְרִיב,</b> התקרב למחנה ישראל. <br>    <b>וַיִּשְׂאוּ בְנֵי יִשְׂרָאֵל אֶת עֵינֵיהֶם, וְהִנֵּה</b> צבא <br>    <b>מִצְרַיִם נֹסֵעַ אַחֲרֵיהֶם.</b><br>    <b>וַיִּירְאוּ מְאֹד.</b> הם נבהלו מאוד בראותם צבא של מדינה שלמה מתקדם לקראתם. חרף כל האבדות שהיו לצבא המצרי בדֶּבר ובשאר המכות, עדיין נותרו להם מספיק בהמות. <br>    <b>וַיִּצְעֲקוּ בְנֵי יִשְׂרָאֵל אֶל ה'.</b>
(יא) <b>וַיֹּאמְרוּ אֶל מֹשֶׁה: הַמִבְּלִי אֵין קְבָרִים בְּמִצְרַיִם, לְקַחְתָּנוּ לָמוּת בַּמִּדְבָּר?!</b> אם אנו עומדים למות כאן — הרי יכולנו למות בבית, ולא היה טעם בטרחה הזאת. <br>    <b>מַה זֹּאת עָשִׂיתָ לָּנוּ לְהוֹצִיאָנוּ מִמִּצְרָיִם?!</b>— גם הם תמהים ומתחרטים באותו מטבע של פרעה ששילחם.
(יב) <b>הֲלֹא זֶה הַדָּבָר אֲשֶׁר דִּבַּרְנוּ אֵלֶיךָ בְמִצְרַיִם לֵאמֹר: "חֲדַל מִמֶּנּוּ</b> להסית אותנו להזות בהזיות בלתי מציאותיות — לצאת ממצרים, ללכת לארץ טובה ורחבה. <br>    <b>וְנַעַבְדָה אֶת מִצְרָיִם,</b><br>    <b>כִּי טוֹב לָנוּ עֲבֹד אֶת מִצְרַיִם מִמֻּתֵנוּ בַּמִּדְבָּר.</b> כבר במצרים אמרנו לך להניח לנו בעבדותנו ולא להחדיר לראשינו רעיונות שאינם ניתנים ליישום; והנה אתה רואה שחלומותיך מתבדים".
(יג) <b>וַיֹּאמֶר מֹשֶׁה אֶל הָעָם: אַל תִּירָאוּ! הִתְיַצְּבוּ וּרְאוּ אֶת יְשׁוּעַת ה' אֲשֶׁר יַעֲשֶׂה לָכֶם הַיּוֹם. כִּי אֲשֶׁר רְאִיתֶם אֶת מִצְרַיִם הַיּוֹם,</b> אתם אמנם רואים אותם כעת, אבל <br>    <b>לֹא תֹסִיפוּ לִרְאֹתָם עוֹד עַד עוֹלָם.</b> ישועת ה' תחסל את איומם מעליכם.
(יד) <b>ה' יִלָּחֵם לָכֶם,</b> בשבילכם, <br>    <b>ו</b> עליכם לא מוטל לעשות דבר, אלא <br>    <b>אַתֶּם תַּחֲרִישׁוּן,</b> תשתקו.
(טו) <b>וַיֹּאמֶר ה' אֶל מֹשֶׁה: מַה תִּצְעַק אֵלָי?</b> אין זה זמן מתאים להאריך בתפילה; יש לפעול.<br>    <br>    <b>דַּבֵּר אֶל בְּנֵי יִשְׂרָאֵל — וְיִסָּעוּ.</b> נראה היה שלא נמצא לישראל מוצא — אחורנית לא יכלו לנסוע, משום שמשם התקרב אליהם המחנה המצרי; אולי יכלו לברוח לצדדים, וייתכן שחלקם חשבו לעשות זאת ואולם קרוב לוודאי שהצבא המצרי ישיגם; ה' פקד עליהם לנסוע קדימה, לתוך הים.
(טז) <b>וְאַתָּה הָרֵם אֶת מַטְּךָ וּנְטֵה אֶת יָדְךָ עַל הַיָּם וּבְקָעֵהוּ.</b> ובכך תגרום להיבקעותו, <br>    <b>וְיָבֹאוּ בְנֵי יִשְׂרָאֵל בְּתוֹךְ הַיָּם בַּיַּבָּשָׁה.</b> תחילה ישראל יצעדו אל תוך הים, אך הוא יהפוך ליבשה.
(יז) <b>וַאֲנִי הִנְנִי מְחַזֵּק אֶת לֵב מִצְרַיִם וְיָבֹאוּ אַחֲרֵיהֶם.</b> אילו היו המצרים שוקלים את צעדיהם באופן רציונלי, הם היו נזהרים ולא צועדים בים בעקבות ישראל, שהרי כבר נפגעו במכות הנסיות הסלקטיביות. רק מכיווון שאחזק את לבם, הם ייכנסו לים. <br>    <b>וְאִכָּבְדָה</b>, אתכבד<br>    <b>בְּ</b> מפלתו של <br>    <b>פַרְעֹה וּבְכָל חֵילוֹ,</b><br>    <b>בְּרִכְבּוֹ וּבְפָרָשָׁיו.</b>
(יח) <b>וְיָדְעוּ מִצְרַיִם כִּי אֲנִי ה' בְּהִכָּבְדִי בְּפַרְעֹה, בְּרִכְבּוֹ וּבְפָרָשָׁיו.</b> כאן רוכז כל הכוח המצרי, וכשאשבור אותו, יגדל כבודי בעיני המצרים שיישארו בחיים וישמעו על כך.
(יט) <b>וַיִּסַּע מַלְאַךְ הָאֱלֹהִים הַהֹלֵךְ לִפְנֵי מַחֲנֵה יִשְׂרָאֵלוַיֵּלֶךְ מֵאַחֲרֵיהֶם — וַיִּסַּע עַמּוּד הֶעָנָן</b>, שביום גילם את מלאך האלוקים, והיה מצוי תמיד בקדמת המחנה,<br>    <b>מִפְּנֵיהֶם,</b><br>    <b>וַיַּעֲמֹד מֵאַחֲרֵיהֶם,</b> בסוף המחנה.
(כ) <b>וַיָּבֹא</b> הענן <br>    <b>בֵּין מַחֲנֵה מִצְרַיִם וּבֵין מַחֲנֵה יִשְׂרָאֵל. וַיְהִי הֶעָנָן וְהַחֹשֶׁךְ</b> בתווך, בין המחנות, <br>    <b>וַיָּאֶר אֶת הַלָּיְלָה.</b> ייתכן שבתוך עמוד הענן היה עמוד האש, או שעמוד הענן הפך להיות עמוד אש, וכך האיר את הלילה. מצד אחד, העמוד החשיך והסתיר את ישראל מעיני המצרים; ומצד שני, הוא האיר.<br>    <br>    <b>וְלֹא קָרַב זֶה אֶל זֶה</b>, המחנה המצרי אל מחנה ישראל <br>    <b>כָּל הַלָּיְלָה,</b> בשל הערפל הסמיך ששרר ביניהם.
(כא) <b>וַיֵּט מֹשֶׁה אֶת יָדוֹ עַל הַיָּם, וַיּוֹלֶךְ ה' אֶת הַיָּם בְּרוּחַ קָדִים</b>, מזרחית <br>    <b>עַזָּה כָּל הַלַּיְלָה. וַיָּשֶׂם אֶת הַיָּם לֶחָרָבָה,</b> באמצעות הרוח יובש הים, <br>    <b>וַיִּבָּקְעוּ הַמָּיִם.</b>
(כב) <b>וַיָּבֹאוּ בְנֵי יִשְׂרָאֵל בְּתוֹךְ הַיָּם,</b> בקרקעיתו, אך עברו <br>    <b>בַּיַּבָּשָׁה,</b> במקום יבש. <br>    <b>וְהַמַּיִם לָהֶם חֹמָה מִימִינָם וּמִשְּׂמֹאלָם.</b> הים לא נעלם, אלא נוצר בתוכו מעבר, ואולי כמה מעברים. אמנם אף בעתות שפל אפשר למצוא לפעמים שורות של יבשה בין לשונות הים, אלא שכאן נמשכו המים כלפי מעלה, וכשישראל עברו ביבשה המים ניצבו כחומה משני צדיהם.
(כג) <b>וַיִּרְדְּפוּ מִצְרַיִם וַיָּבֹאוּ אַחֲרֵיהֶם</b>. קרוב לוודאי שלקראת הבוקר עמוד הענן ועמוד האש הסתלקו, המצרים ראו את ישראל הנכנסים לים, ושבו לרדוף אחריהם. <br>    <b>כֹּל סוּס פַּרְעֹה רִכְבּוֹ וּפָרָשָׁיו</b>, חיל הפרשים והמרכבות רכבו<br>    <b>אֶל תּוֹךְ הַיָּם.</b>
(כד) <b>וַיְהִי בְּאַשְׁמֹרֶת הַבֹּקֶר,</b> בשליש האחרון של הלילה<br>    <br>    <b>וַיַּשְׁקֵף ה' אֶל מַחֲנֵה מִצְרַיִם</b> ופגע בהם <br>    <b>בְּ</b> אמצעות <br>    <b>עַמּוּד אֵשׁ וְעָנָן,</b> שהתקרבו לעבר המחנה, <br>    <b>וַיָּהָם</b><br>    <b>אֵת מַחֲנֵה</b>, ה' חולל מהומה במחנה<br>    <b>מִצְרָיִם.</b>
(כה) <b>וַיָּסַר אֵת אֹפַן מַרְכְּבֹתָיו</b>. עמוד האש ועמוד הענן גרמו להפרדת גלגלים ממרכבותיהם. גם אם לא כל הגלגלים נשרו, המרכבות נטו על צדן, והסוסים לא יכלו למשוך אותן. כך נוצרה מהומה גדולה. <br>    <b>וַיְנַהֲגֵהוּ בִּכְבֵדֻת.</b> ללא גלגלים משיכת המרכבות נעשתה בכבדות רבה. כך המצרים לא יכלו לנוע, ובוודאי לא להילחם. <br>    <b>וַיֹּאמֶר מִצְרַיִם:</b><br>    <b>אָנוּסָה</b>, הבה נברח<br>    <b>מִפְּנֵי יִשְׂרָאֵל, כִּי ה' נִלְחָם לָהֶם בְּמִצְרָיִם.</b> עכשיו אין ספק כי כוח עליון עומד לימינם. מכיוון שהמקום מוזר, מסוכן ואולי טובעני, כדאי שנימלט מכאן.
(כו) <b>וַיֹּאמֶר ה' אֶל מֹשֶׁה: נְטֵה אֶת יָדְךָ עַל הַיָּם</b> שוב, <br>    <b>וְיָשֻׁבוּ הַמַּיִם עַל מִצְרַיִם, עַל רִכְבּוֹ וְעַל פָּרָשָׁיו.</b>
(כז) <b>וַיֵּט מֹשֶׁה אֶת יָדוֹ עַל הַיָּם,</b> שכביכול שבת והפך ליבשה בלבד במשך כמה שעות, <br>    <b>וַיָּשָׁב הַיָּם לִפְנוֹת בֹּקֶר לְאֵיתָנוֹ,</b> לתוקפו הראשון.<br>    מאחר שמי הים ניצבו משני צדיו של המסלול היבש, עתה הם זרמו לתוך דרכם של המצרים הנמלטים מהאזור היבש, המסתורי והמפחיד לכיוון החוף, <br>    <b>ו</b> כך אירע ש<br>    <b>מִצְרַיִם נָסִים לִקְרָאתוֹ,</b> לקראת הים. <br>    <b>וַיְנַעֵר ה' אֶת מִצְרַיִם בְּתוֹךְ הַיָּם.</b>
(כח) <b>וַיָּשֻׁבוּ הַמַּיִם</b> למקומם,<br>    <b>וַיְכַסּוּ אֶת הָרֶכֶב וְאֶת הַפָּרָשִׁים לְכֹל חֵיל פַּרְעֹה הַבָּאִים אַחֲרֵיהֶם בַּיָּם.</b> חומות המים התמוטטו על המצרים בעצמה רבה ששטפה את כל מחנה מצרים. <br>    <b>לֹא נִשְׁאַר בָּהֶם עַד אֶחָד.</b> הרכבים, הפרשים והחיִל נעלמו. כולם טבעו במים סוערים ביותר, בתנועת מים שאינה כדרך הטבע.
(כט) ובשעה שטבעו המצרים — <br>    <b>וּבְנֵי יִשְׂרָאֵל הָלְכוּ בַיַּבָּשָׁה בְּתוֹךְ הַיָּם, וְהַמַּיִם לָהֶם חֹמָה מִימִינָם וּמִשְּׂמֹאלָם.</b> מסתבר שחומה זו היא שהדריכה אותם והורתה להם לאן ללכת.
(ל) <b>וַיּוֹשַׁע ה' בַּיּוֹם הַהוּא אֶת יִשְׂרָאֵל מִיַּד מִצְרָיִם.וַיַּרְא יִשְׂרָאֵל אֶת מִצְרַיִם מֵת עַל שְׂפַת הַיָּם.</b> ישראל חזו בגוויות הרבות של הצבא המצרי שנפלטו אל החוף.
(לא) <b>וַיַּרְא יִשְׂרָאֵל אֶת הַיָּד</b>, הגבוּרה<br>    <b>הַגְּדֹלָה אֲשֶׁר עָשָׂה ה' בְּמִצְרַיִם.</b> עתה נוכחו באופן חד־משמעי בנסיו של ה' — השינויים בזרימתם הטבעית של המים, גורל המצרים וגאולתם שלהם. <br>    <b>וַיִּירְאוּ הָעָם אֶת ה',</b> פחדו מה', <br>    <b>וַיַּאֲמִינוּ בַּה' וּבְמֹשֶׁה עַבְדּוֹ,</b> שכן ראו במו עיניהם שמשה פעל לפי רצונו של ה', וה' שינה את פעולות מערכות הטבע לפי פעולתו של משה.וכינויי המושא החבורים: יְכַסְיֻמוּ, יֹאכְלֵמוֹ,<br>    כִּסָּמוֹ, תִּמְלָאֵמוֹ, תּוֹרִישֵׁמוֹ, יֹאחֲזֵמוֹ, תְּבִאֵמוֹ וְתִטָּעֵמוֹ.
<h2>פרק טו</h2>
(א) <b>אָז יָשִׁיר מֹשֶׁה וּבְנֵי יִשְׂרָאֵל אֶת הַשִּׁירָה הַזֹּאת לַה'.</b> נראה שמשה הוא שהוביל את השירה: משה שר שורה, והעם חזר ושר אחריו אותה שורה.<br>    <br>    <b>וַיֹּאמְרוּ לֵאמֹר: אָשִׁירָה לַה' כִּי גָאֹה גָּאָה,</b> ה' התעלה, התנשא והראה את כוחו, כאשר <br>    <b>סוּס וְרֹכְבוֹ רָמָה</b>, השליך<br>    <br>    <b>בַיָּם.</b>
(ב) <b>עָזִּי וְזִמְרָת יָהּ</b>. ביטוי סתום זה יופיע עוד פעמיים במקרא.<br>    הוצעו לו פירושים אחדים: עוז וזמרה של ה'; שירת תהילה על עוזו של ה'; עוז שהתבטא בזמירה, כלומר בחיתוך, קיצוץ וכריתה שעשה ה' באויביו;<br>    כוחי ושירי שייכים לה'. <br>    <br>    <b>וַיְהִי לִי לִישׁוּעָה.</b><br>    <b>זֶה אֵלִי — וְאַנְוֵהוּ,</b> אקשט ואפאר אותו,<br>    <br>    <b>אֱלֹהֵי אָבִי — וַאֲרֹמְמֶנְהוּ,</b> אנַשא ואשבח אותו.
(ג) <b>ה'</b> נהג כ<br>    <b>אִישׁ מִלְחָמָה,</b> ערך למעננו מלחמה. <br>    <b>ה' שְׁמוֹ.</b> הוא נלחם ולא אחר. שמו התגלה במלחמתו.
(ד) <b>מַרְכְּבֹת פַּרְעֹה וְחֵילוֹ</b> ה'<br>    <b>יָרָה</b>, זרק <br>    <b>בַיָּם, וּמִבְחַר שָׁלִשָׁיו</b>— של פרעה <br>    <b>טֻבְּעוּ בְיַם סוּף.</b>
(ה) <b>תְּהֹמֹת יְכַסְיֻמוּ,</b> יכסו אותם — את חיל פרעה. זוהי צורה שירית ארכאית של הפועל. המצרים <br>    <b>יָרְדוּ</b> וטבעו <br>    <b>בִמְצוֹלֹת</b>,<br>    בתהומות הים <br>    <b>כְּמוֹ אָבֶן.</b> מן השירה עולה שהמצרים טבעו במים סוערים, אשר הטביעו אותם בעצמה רבה. הם נזרקו וניטלטלו בתוכם.
(ו) <b>יְמִינְךָ,</b> יכולתך, עצמתך, <br>    <b>ה', נֶאְדָּרִי</b>, אדיר, חזק<br>    <b>בַּכֹּחַ.</b> ה', יכולתך — כוחה אדיר.<br>    <br>    <b>יְמִינְךָ, ה', תִּרְעַץ</b>, תשבור <br>    <b>אוֹיֵב.</b> אפשרות פרשנית אחרת: ימינך, ה' הנאדר בכוח, היא שתשבור את האויב.
(ז) <b>וּבְרֹב גְּאוֹנְךָ</b>, ובהתעלותך והפגנת גדולתך <br>    <b>תַּהֲרֹס קָמֶיךָ,</b> הקמים כנגדך, שונאיך. <br>    <b>תְּשַׁלַּח</b> כנגדם את<br>    <b>חֲרֹנְךָ</b>, כעסך, המדומה פעמים רבות לאש,<br>    והוא <br>    <b>יֹאכְלֵמוֹ</b>, יאכל אותם <br>    <b>כ</b> שם שאש מכלה <br>    <b>קַּשׁ.</b>
(ח) <b>וּבְרוּחַ אַפֶּיךָ</b>, כעסך. ביטוי זה רומז לרוח הקדים העזה שהוליך ה' כל הלילה,<br>    <br>    <b>נֶעֶרְמוּ מַיִם</b> הפכו המים ערמות ערמות,<br>    וחרגו מטבעם. <br>    <b>נִצְּבוּ כְמוֹ נֵד,</b> תל <br>    <b>נֹזְלִים.</b> הנוזלים נעמדו כמו תל, כעמוד. <br>    <b>קָפְאוּ</b>, נקרשו והתקשו כחומה<br>    <br>    <b>תְהֹמֹת בְּלֶב יָם.</b>
(ט) <b>אָמַר אוֹיֵב: "אֶרְדֹּף, אַשִּׂיג</b> את ישראל,<br>    <b>אֲחַלֵּק שָׁלָל,</b> אחרי שאנצח אותם". הוא לא שיער שלפניו מלחמה של ממש, אלא יצא למרדף של שוד וענישה כלפי הנמלטים. <br>    <b>"תִּמְלָאֵמוֹ</b>, תִּמָּלא אותם <br>    <b>נַפְשִׁי,</b> אבלע אותם. <br>    <b>אָרִיק</b>, אשלוף מנדנה את <br>    <b>חַרְבִּי,</b> ואז <br>    <b>תּוֹרִישֵׁמוֹ</b>, תשבור ותסלק,<br>    או: תרושש אותם<br>    <b>יָדִי".</b>
(י) אולם אתה <br>    <b>נָשַׁפְתָּ בְרוּחֲךָ,</b>ו<br>    <b>כִּסָּמוֹ</b>, כיסה אותם ה<br>    <b>יָם,</b> והם <br>    <b>צָלֲלוּ כַּעוֹפֶרֶת בְּמַיִם אַדִּירִים.</b>
(יא) <b>מִי כָמֹכָה בָּאֵלִם,</b> בין בעלי הכוח,<br>    <b>ה'?! מִי כָּמֹכָה נֶאְדָּר בַּקֹּדֶשׁ</b>, אדיר בקדושתו<br>    <b>?!</b><br>    <b>נוֹרָא</b>,<br>    נשגב<br>    <br>    <b>תְהִלֹּת,</b> נשגב בתהילה, או: מי שגם בתהילתו יש צד של יראה.<br>    <br>    <b>עֹשֵׂה פֶלֶא.</b> ואחד הפלאים שעשית הוא מה שאירע עתה:
(יב) <b>נָטִיתָ יְמִינְךָ</b> על האויבים, ו<br>    <b>תִּבְלָעֵמוֹ</b>, בלעה אותם<br>    <b>אָרֶץ.</b>
(יג) <b>נָחִיתָ</b>, הובלת<br>    <b>בְחַסְדְּךָ</b> את<br>    ה<br>    <b>עַם זוּ</b>, אשר<br>    <b>גָּאָלְתָּ.</b> וכאן — נבואה לעתיד: <br>    <b>נֵהַלְתָּ</b>, תוליך<br>    אותם <br>    <b>בְעָזְּךָ,</b> בכוחך עד שיגיעו <br>    <b>אֶל נְוֵה קָדְשֶׁךָ,</b> בארץ ישראל.
(יד) כאשר <br>    <b>שָׁמְעוּ</b>ה<br>    <b>עַמִּים</b> על הנסים הללו, <br>    <b>יִרְגָּזוּן,</b> הדבר ערער את שלוותם. <br>    <b>חִיל,</b> פחד <br>    <b>אָחַז</b> את <br>    <b>יֹשְׁבֵי פְּלָשֶׁת,</b> כי הפלשתים לא ידעו שישראל לא יעברו בגבולם.
(טו) <b>אָז נִבְהֲלוּ אַלּוּפֵי אֱדוֹם,</b> שמא ישראל יעברו בגבולם, כפי שאכן אירע לבסוף. אף <br>    <b>אֵילֵי</b>, ראשיהם ומנהיגיהם<br>    של<br>    <b>מוֹאָב —</b><br>    <b>יֹאחֲזֵמוֹ</b>, יאחז אותם<br>    <b>רָעַד. נָמֹגוּ</b>, נמסו מפחד <br>    <b>כֹּל יֹשְׁבֵי כְנָעַן,</b> שידעו שארצם היא יעדו של העם היוצא ממצרים.
(טז) <b>תִּפֹּל עֲלֵיהֶם אֵימָתָה</b>, אימה<br>    <b>וָפַחַד, בִּגְדֹל זְרוֹעֲךָ</b>, כאשר כוחך הראה את גדולתו — <br>    <b>יִדְּמוּ כָּאָבֶן</b> מפחד. <br>    <b>עַד</b>ש<br>    <b>יַעֲבֹר</b> ויגיע אל מקומו<br>    <b>עַמְּךָ, ה', עַד יַעֲבֹר עַם זוּ</b>, אשר <br>    <b>קָנִיתָ,</b> העם שהוא קניינך.
(יז) בסופו של דבר <br>    <b>תְּבִאֵמוֹ וְתִטָּעֵמוֹ,</b> תביא את ישראל ותיטע אותם<br>    <b>בְּהַר נַחֲלָתְךָ, מָכוֹן</b>, מקום <br>    <b>לְשִׁבְתְּךָ</b> אשר<br>    <b>פָּעַלְתָּ, ה'. מִקְּדָשׁ — אֲדֹנָי, כּוֹנְנוּ יָדֶיךָ,</b> והוא כבר מוכן כביכול. זהו הייעוד שאליו מכוון העם. הוא ייכנס לכנען, ינחל אותה ויבנה בה את מקדש ה'.
(יח) <b>ה' יִמְלֹךְ</b>, מולך<br>    <b>לְעֹלָם וָעֶד,</b> לנצח נצחים.
(יט) <b>כִּי בָא סוּס פַּרְעֹה בְּרִכְבּוֹ וּבְפָרָשָׁיו בַּיָּם, וַיָּשֶׁב ה' עֲלֵהֶם אֶת מֵי הַיָּם</b> להטביעם.<br>    <b>וּבְנֵי יִשְׂרָאֵל הָלְכוּ בַיַּבָּשָׁה בְּתוֹךְ הַיָּם.</b> ישראל לא עברו במקום שהיה בעבר ים, ובתקופת יציאת מצרים הפך למי אפסיים הניתנים למעבר, אלא באותה עת היה שם ים ממשי, שהפך בצו ה' בלבד ליבשה לרגל מעברם של ישראל.
(כ) <b>וַתִּקַּח מִרְיָם הַנְּבִיאָה אֲחוֹת אַהֲרֹן אֶת הַתֹּף בְּיָדָהּ,וַתֵּצֶאןָ כָל הַנָּשִׁים אַחֲרֶיהָ בְּתֻפִּים וּבִמְחֹלֹת,</b> בריקודים, או: בכלי נגינה חלולים או עגולים.
(כא) <b>וַתַּעַן לָהֶם</b>, שרה אִתן שירת מענה,<br>    <br>    <b>מִרְיָם.</b> הנשים שרו ורקדו לעצמן. מרים אמרה להן את החרוז הראשון: <br>    <b>שִׁירוּ לַה' כִּי גָאֹה גָּאָה, סוּס וְרֹכְבוֹ רָמָה בַיָּם.</b> וכולן שרו אחריה.
(כב) <b>וַיַּסַּע מֹשֶׁה אֶת יִשְׂרָאֵל מִיַּם סוּף, וַיֵּצְאוּ אֶל מִדְבַּר שׁוּר</b> שבגבולות סיני. מהזכרתו של מדבר שור במסעותיה של הגר,<br>    מסתבר שהוא אינו רחוק מאוד מכנען. <br>    <b>וַיֵּלְכוּ שְׁלֹשֶׁת יָמִים בַּמִּדְבָּר וְלֹא מָצְאוּ מָיִם</b> לשתות.
(כג) <b>וַיָּבֹאוּ מָרָתָה,</b> למקום ששמו מרה, שאולי שוכן ליד אגם מים מרים בקרבת הנילוס. שם היו מים, <br>    <b>ו</b> בכל זאת ישראל<br>    <b>לֹא יָכְלוּ לִשְׁתֹּת מַיִם מִמָּרָה, כִּי מָרִים הֵם, עַל כֵּן קָרָא שְׁמָהּ מָרָה.</b>
(כד) <b>וַיִּלֹּנוּ הָעָם עַל מֹשֶׁה לֵּאמֹר: מַה נִּשְׁתֶּה?</b> הרי כבר שלושה ימים איננו מוצאים מים במדבר, והנה, כשכבר הגענו למקום מים — אין הם ראויים לשתייה.
(כה) <b>וַיִּצְעַק</b> משה<br>    <b>אֶל ה'. וַיּוֹרֵהוּ</b>, לימד אותו<br>    <b>ה'</b> את סגולותיו של <br>    <b>עֵץ</b> מסוים,<br>    <b>וַיַּשְׁלֵךְ אֶל הַמַּיִם — וַיִּמְתְּקוּ הַמָּיִם</b> בגלל העץ שהוכנס בהם. נראה שהעם התעכב עוד במרה, שכן <br>    <b>שָׁם</b><br>    <b>שָׂם</b> ה' <br>    <b>לוֹ חֹק וּמִשְׁפָּט.</b> עד כה נדרשו ישראל לציית להוראות הנקודתיות הקשורות ליציאת מצרים ולחוקת הפסח. עתה היו כבר מסוגלים לקבל חוקים נוספים. לכן במרה ניתנו להם מקצת מצוות ומשפטים שאת ענייניהם פירטו חכמים על פי המסורת.<br>    <br>    <b>וְשָׁם נִסָּהוּ</b> בעניינם של המים המרים. במקרה זה עמדו ישראל בניסיון ויצאו ממנו מחושלים.
(כו) <b>וַיֹּאמֶר</b> ה'<br>    <b>: אִם שָׁמוֹעַ תִּשְׁמַע לְקוֹל ה' אֱלֹהֶיךָ וְהַיָּשָׁר בְּעֵינָיו תַּעֲשֶׂה וְהַאֲזַנְתָּ לְמִצְוֹתָיו,</b><br>    <b>וְשָׁמַרְתָּ כָּל חֻקָּיו — כָּל הַמַּחֲלָה</b>, המכות והנגעים<br>    <b>אֲשֶׁר שַׂמְתִּי בְמִצְרַיִם, לֹא אָשִׂים עָלֶיךָ,</b><br>    <b>כִּי אֲנִי ה' רֹפְאֶךָ,</b> ואמנע מכם כל מחלה.
(כז) ישראל יצאו ממרה <br>    <b>וַיָּבֹאוּ אֵילִמָה,</b> לאילים, <br>    <b>וְשָׁם שְׁתֵּים עֶשְׂרֵה עֵינֹת</b>, מעיינות <br>    <b>מַיִם</b><br>    <b>וְשִׁבְעִים תְּמָרִים, וַיַּחֲנוּ שָׁם עַל הַמָּיִם.</b> שם נחו לאחר תלאותיהם.
<h2>פרק טז</h2>
(א) <b>וַיִּסְעוּ מֵאֵילִם, וַיָּבֹאוּ כָּל עֲדַת בְּנֵי יִשְׂרָאֵל אֶל מִדְבַּר סִין אֲשֶׁר בֵּין אֵילִם וּבֵין סִינָי בַּחֲמִשָּׁה עָשָׂר יוֹם לַחֹדֶשׁ הַשֵּׁנִי לְצֵאתָם מֵאֶרֶץ מִצְרָיִם,</b> הוא חודש אייר.
(ב) <b>וַיִּלּוֹנוּ</b>, התלוננו<br>    <b>כָּל עֲדַת בְּנֵי יִשְׂרָאֵל עַל מֹשֶׁה וְעַל אַהֲרֹן בַּמִּדְבָּר.</b> מן הסתם היו עמם מעט תבואה, בקר וצאן, אך כיוון שעבר חודש מאז יצאו ממצרים, חלק מהמזון שהיה בידיהם כלה.
(ג) <b>וַיֹּאמְרוּ אֲלֵהֶם בְּנֵי יִשְׂרָאֵל: מִי יִתֵּן מוּתֵנוּ בְיַד ה' בְּאֶרֶץ מִצְרַיִם,</b> מפני ששם יכולנו לפחות לאכול — <br>    <b>בְּשִׁבְתֵּנוּ עַל סִיר הַבָּשָׂר, בְּאָכְלֵנוּ לֶחֶם לָשֹׂבַע,</b><br>    <b>כִּי הוֹצֵאתֶם אֹתָנוּ אֶל הַמִּדְבָּר הַזֶּה לְהָמִית אֶת כָּל הַקָּהָל הַזֶּה בָּרָעָב.</b>
(ד) <b>וַיֹּאמֶר ה' אֶל מֹשֶׁה: הִנְנִי מַמְטִיר לָכֶם לֶחֶם מִן הַשָּׁמָיִם,</b> מזון היוצא מגדר הרגיל.<br>    <b>וְיָצָא הָעָם וְלָקְטוּ דְּבַר יוֹם בְּיוֹמוֹ, לְמַעַן אֲנַסֶּנּוּ הֲיֵלֵךְ בְּתוֹרָתִי אִם לֹא.</b> לקיטתם היומיומית היא הניסיון.
(ה) <b>וְהָיָה בַּיּוֹם הַשִּׁשִּׁי, וְהֵכִינוּ אֵת אֲשֶׁר יָבִיאוּ,</b> את מה שילקטו יכינו לשם היום שלמחרת, <br>    <b>וְהָיָה מִשְׁנֶה</b>, כפליים <br>    <b>עַל אֲשֶׁר יִלְקְטוּ יוֹם יוֹם.</b> כפי שייאמר בהמשך במפורש, יום השבת הוא יום המנוחה, ובו אין ללקט את המן ואין לאפותו ולבשלו. משום כך, האוכל שיינתן ביום השישי יספיק גם בשביל מחרתו.
(ו) <b>וַיֹּאמֶר מֹשֶׁה וְאַהֲרֹן אֶל כָּל בְּנֵי יִשְׂרָאֵל:</b> כבר ב<br>    <b>עֶרֶב, וִידַעְתֶּם כִּי ה' הוֹצִיא אֶתְכֶם מֵאֶרֶץ מִצְרָיִם,</b> והוא השומע אתכם והדואג לכם.
(ז) <b>וּ</b>ב<br>    <b>בֹקֶר, וּרְאִיתֶם אֶת כְּבוֹד ה' בְּשָׁמְעוֹ אֶת תְּלֻנֹּתֵיכֶם עַל ה', וְנַחְנוּ</b>, ואנחנו<br>    <b>מָה,</b><br>    <b>כִּי תַלִּינוּ</b>, תתלוננו<br>    <b>עָלֵינוּ?!</b> איננו קובעים את הדברים,<br>    שהרי איננו אלא שליחיו ושמשיו של ה'. אתם נתונים תחת שלטונו הישיר.
(ח) <b>וַיֹּאמֶר מֹשֶׁה:</b> אתם תיווכחו בהשגחתו של ה' עליכם <br>    <b>בְּתֵת</b>, בנתינתו של<br>    <b>ה' לָכֶם בָּעֶרֶב בָּשָׂר לֶאֱכֹל וְלֶחֶם בַּבֹּקֶר לִשְׂבֹּעַ, בִּשְׁמֹעַ ה' אֶת תְּלֻנֹּתֵיכֶם אֲשֶׁר אַתֶּם מַלִּינִם עָלָיו. וְנַחְנוּ מָה — לֹא עָלֵינוּ תְלֻנֹּתֵיכֶם כִּי עַל ה'.</b>
(ט) <b>וַיֹּאמֶר מֹשֶׁה אֶל אַהֲרֹן: אֱמֹר אֶל כָּל עֲדַת בְּנֵי יִשְׂרָאֵל: קִרְבוּ לִפְנֵי ה', כִּי שָׁמַע אֵת תְּלֻנֹּתֵיכֶם.</b>
(י) <b>וַיְהִי כְּדַבֵּר אַהֲרֹן אֶל כָּל עֲדַת בְּנֵי יִשְׂרָאֵל, וַיִּפְנוּ אֶל הַמִּדְבָּר, וְהִנֵּה כְּבוֹד ה' נִרְאָה בֶּעָנָן,</b> בהתגלות מיוחדת.
(יא) <b>וַיְדַבֵּר ה' אֶל מֹשֶׁה לֵּאמֹר:</b>
(יב) <b>שָׁמַעְתִּי אֶת תְּלוּנֹּת בְּנֵי יִשְׂרָאֵל. דַּבֵּר אֲלֵהֶם לֵאמֹר: בֵּין הָעַרְבַּיִם</b>, אחר הצהריים<br>    <br>    <b>תֹּאכְלוּ בָשָׂר וּבַבֹּקֶר תִּשְׂבְּעוּ לָחֶם, וִידַעְתֶּם כִּי אֲנִי ה' אֱלֹהֵיכֶם.</b>
(יג) ובפועל — <br>    <b>וַיְהִי בָעֶרֶב, וַתַּעַל הַשְּׂלָו וַתְּכַס אֶת הַמַּחֲנֶה, וּבַבֹּקֶר</b><br>    <b>הָיְתָה שִׁכְבַת הַטַּל סָבִיב לַמַּחֲנֶה.</b> באביב במדבר ניכרים הבדלים מובהקים בין היום והלילה, אף היווצרותה של שכבת הטל מסביב למחנה בלילה היא תופעה טבעית,
(יד) אולם כאשר התחמם ועלה הבוקר —<br>    <b>וַתַּעַל שִׁכְבַת הַטָּל,</b> הטל התאדה, ואז ישראל ראו <br>    <b>וְהִנֵּה עַל פְּנֵי הַמִּדְבָּר</b> משהו <br>    <b>דַּק,</b><br>    <b>מְחֻסְפָּס,</b> נימוח,<br>    או: לא חלק. הדבר נראה <br>    <b>דַּק כַּכְּפֹר עַל הָאָרֶץ,</b> אך ברור היה שאין זה כפור או קרה.
(טו) <b>וַיִּרְאוּ בְנֵי יִשְׂרָאֵל</b> את הדבר הזה, <br>    <b>וַיֹּאמְרוּ אִישׁ אֶל אָחִיו: מָן</b>, מה,<br>    מזון,<br>    או: מנה, חֵלק<br>    <br>    <b>הוּא?כִּי לֹא יָדְעוּ מַה הוּא.וַיֹּאמֶר מֹשֶׁה אֲלֵהֶם:</b> זה <br>    <b>הוּא הַלֶּחֶם אֲשֶׁר נָתַן ה' לָכֶם לְאָכְלָה</b> מכאן ואילך.
(טז) <b>זֶה הַדָּבָר אֲשֶׁר צִוָּה ה': לִקְטוּ מִמֶּנּוּ אִישׁ לְפִי אָכְלוֹ, עֹמֶר</b>, מידת נפח — למעלה משני ליטר <br>    <b>ל</b> כל <br>    <b>גֻּלְגֹּלֶת,</b> בהתאם ל<br>    <b>מִסְפַּר נַפְשֹׁתֵיכֶם, אִישׁ לַאֲשֶׁר בְּאָהֳלוֹ תִּקָּחוּ.</b> כל אחד יקבל מה' מידה קצובה.
(יז) <b>וַיַּעֲשׂוּ כֵן בְּנֵי יִשְׂרָאֵל, וַיִּלְקְטוּ</b> את הלחם שהיה מפוזר על פני המדבר, <br>    <b>הַמַּרְבֶּה וְהַמַּמְעִיט,</b> הזריזים או החמדנים, שאספו יותר, ולעומתם האטיים או האדישים, שאספו פחות.
(יח) <b>וַיָּמֹדּוּ</b>, מדדו<br>    <b>ב</b> מידת<br>    <b>עֹמֶר,</b> לאחר שלקטו בכליהם השונים. <br>    <b>וְ</b> הנה התברר להם ש<br>    <b>לֹא הֶעְדִּיף הַמַּרְבֶּה, וְהַמַּמְעִיט לֹא הֶחְסִיר.</b> בכליהם של כולם נמצאה מידה שווה לאדם. <br>    <b>אִישׁ לְפִי אָכְלוֹ לָקָטוּ.</b> כל אחד קיבל בדיוק עומר לנפש. כבר בלקיטתו של הלחם הזה ובמדידתו התברר שאין הוא מזון טבעי.
(יט) <b>וַיֹּאמֶר מֹשֶׁה אֲלֵהֶם:</b> המן שנלקט בבוקר מיועד להיאכל במשך היום. <br>    <b>אִישׁ אַל יוֹתֵר</b>, ישאיר<br>    <b>מִמֶּנּוּ עַד בֹּקֶר.</b>
(כ) <b>וְלֹא שָׁמְעוּ אֶל מֹשֶׁה, וַיּוֹתִרוּ אֲנָשִׁים מִמֶּנּוּ עַד בֹּקֶר.</b> ייתכן שהיו אלה אנשים הרגילים לסרב להוראות באשר הן, כפי שמצוי בכל קבוצת אנשים גדולה; אך ייתכן שאנשים השאירו משום שטרם נאמר להם שאף מחר ירד מן, ועל כן ביקשו לדאוג למחרת. אבל <br>    <b>וַיָּרֻם תּוֹלָעִים,</b> המן התמלא בתולעים או ברימות, ואחר כך — <br>    <b>וַיִּבְאַשׁ,</b> הסריח. <br>    <b>וַיִּקְצֹף עֲלֵהֶם מֹשֶׁה,</b> מפני שלא שמעו, ועכשיו המן, שהוא מתנת שמים, נראה עלוב. גם מכאן מתברר אופיו החריג של המן, שכן באופן טבעי תולעים אינן ממלאות אוכל תוך כמה שעות, וגם תהליך ההבאשה הטבעי אטי יותר.
(כא) <b>וַיִּלְקְטוּ אֹתוֹ בַּבֹּקֶר בַּבֹּקֶר,</b> מיד אחרי שהטל התאדה, <br>    <b>אִישׁ כְּפִי אָכְלוֹ,</b> לפי הכמות שלה נזקק לאכילתו,<br>    או: לפי בני ביתו.<br>    <br>    <b>וְחַם הַשֶּׁמֶשׁ</b> בהמשך הבוקר <br>    <b>— וְנָמָס</b> המן. כך היה יום אחר יום.
(כב) <b>וַיְהִי בַּיּוֹם הַשִּׁשִּׁי, לָקְטוּ לֶחֶם מִשְׁנֶה, שְׁנֵי הָעֹמֶר לָאֶחָד.</b> כיוון שהמידות היו קבועות ולא היו תלויות במאמציהם, הם גילו שביום השישי, במקום עומר אחד לגולגולת, יש בכליו של כל אחד שני עומרים. <br>    <b>וַיָּבֹאוּ כָּל נְשִׂיאֵי הָעֵדָה וַיַּגִּידוּ לְמֹשֶׁה</b> את דבר ההתרחשות החריגה הזאת.
(כג) <b>וַיֹּאמֶר אֲלֵהֶם: הוּא אֲשֶׁר דִּבֶּר ה' — שַׁבָּתוֹן שַׁבַּת קֹדֶשׁ לַה' מָחָר.</b> מחר יהיה היום הקדוש שעליו דיברנו במרה, שדיניו לא פורטו עד כה.<br>    ייתכן שעתה לראשונה הודיע להם את שמו. <br>    <b>אֵת אֲשֶׁר תֹּאפוּ,</b> את מה שאתם צריכים לאפות <br>    <b>—</b><br>    <b>אֵפוּ</b> היום, ביום השישי, <br>    <b>וְאֵת אֲשֶׁר תְּבַשְּׁלוּ — בַּשֵּׁלוּ, וְאֵת כָּל הָעֹדֵף</b>, היתר <br>    <b>—</b><br>    <b>הַנִּיחוּ לָכֶם לְמִשְׁמֶרֶת עַד הַבֹּקֶר.</b> לא תוכלו לאכול את המנה הכפולה הזאת, ועל כן שמרו לכם אותה למחר.
(כד) <b>וַיַּנִּיחוּ אֹתוֹ עַד הַבֹּקֶר כַּאֲשֶׁר צִוָּה מֹשֶׁה, ו</b>לעומת מה שהתרחש בשאר הימים, המן שנלקט ביום הששי <br>    <b>לֹא הִבְאִישׁ,</b><br>    <b>וְרִמָּה לֹא הָיְתָה בּוֹ.</b>
(כה) <b>וַיֹּאמֶר מֹשֶׁה: אִכְלֻהוּ הַיּוֹם כִּי שַׁבָּת הַיּוֹם לַה', הַיּוֹם לֹא תִמְצָאֻהוּ בַּשָּׂדֶה.</b> כביכול גם ה' שובת היום, ואינו מייצר מן.
(כו) כך יהיה הסדר גם מכאן ולהבא<br>    <b>— שֵׁשֶׁת יָמִים תִּלְקְטֻהוּ, וּבַיּוֹם הַשְּׁבִיעִי — שַׁבָּת, לֹא יִהְיֶה בּוֹ.</b>
(כז) ואכן <br>    <b>וַיְהִי בַּיּוֹם הַשְּׁבִיעִי, יָצְאוּ</b> אנשים שלא האמינו ורצו לבדוק בעצמם, או חמדנים<br>    <b>מִן הָעָם לִלְקֹט</b> בכל זאת, <br>    <b>וְלֹא מָצָאוּ.</b>
(כח) <b>וַיֹּאמֶר ה' אֶל מֹשֶׁה: עַד אָנָה</b>, מתי<br>    <b>מֵאַנְתֶּם</b>, אתם ממשיכים לסרב<br>    <b>לִשְׁמֹר מִצְוֹתַי וְתוֹרֹתָי?!</b> הגבלתי אתכם במעט מאוד חוקים, וכבר יש כאלה המפנים אליהם עורף.
(כט) <b>רְאוּ כִּי ה' נָתַן לָכֶם הַשַּׁבָּת, עַל כֵּן הוּא נֹתֵן לָכֶם בַּיּוֹם הַשִּׁשִּׁי לֶחֶם יוֹמָיִם. שְׁבוּ אִישׁ תַּחְתָּיו, אַל יֵצֵא אִישׁ מִמְּקֹמוֹ בַּיּוֹם הַשְּׁבִיעִי.</b>
(ל) <b>וַיִּשְׁבְּתוּ</b> רוב<br>    <br>    <b>הָעָם</b><br>    <b>בַּיּוֹם הַשְּׁבִעִי.</b>
(לא) <b>וַיִּקְרְאוּ בֵית יִשְׂרָאֵל אֶת שְׁמוֹ מָן,</b> כיוון שבראותם אותו לראשונה לא ידעו מה הוא, ותהו: מָן הוּא? בהיעדרו של שם אחר דבק בו הכינוי הזה. וכאן בא המשך תיאורו של המן: <br>    <b>וְהוּא</b> עגול לגמרי —<br>    <b>כְּזֶרַע גַּד</b>, הכוסבר, שזרעו קטן ועגול, אך לעומת זרע הגד, החום, המן היה <br>    <b>לָבָן,</b><br>    <b>וְטַעְמוֹ</b> הטבעי<br>    <b>כְּצַפִּיחִת</b>, מין עוגה<br>    <b>בִּדְבָשׁ.</b>
(לב) <b>וַיֹּאמֶר מֹשֶׁה: זֶה הַדָּבָר אֲשֶׁר צִוָּה ה':</b> קחו <br>    <b>מְלֹא הָעֹמֶר מִמֶּנּוּ,</b> מהמן,<br>    כדי שיישאר <br>    <b>לְמִשְׁמֶרֶת לְ</b> כל<br>    <b>דֹרֹתֵיכֶם, לְמַעַן יִרְאוּ</b> בדורות הבאים <br>    <b>אֶת הַלֶּחֶם אֲשֶׁר הֶאֱכַלְתִּי אֶתְכֶם בַּמִּדְבָּר, בְּהוֹצִיאִי אֶתְכֶם מֵאֶרֶץ מִצְרָיִם,</b> למזכרת לעתיד.
(לג) <b>וַיֹּאמֶר מֹשֶׁה אֶל אַהֲרֹן: קַח צִנְצֶנֶת אַחַת וְתֶן שָׁמָּה מְלֹא הָעֹמֶר מָן וְהַנַּח אֹתוֹ לִפְנֵי ה' לְמִשְׁמֶרֶת לְדֹרֹתֵיכֶם.</b>
(לד) <b>כַּאֲשֶׁר צִוָּה</b> בהתאם לציווי<br>    <b>ה' אֶל מֹשֶׁה</b>, להניח מהמן לִפְנֵי ה', <br>    <b>וַיַּנִּיחֵהוּ אַהֲרֹן לִפְנֵי הָעֵדֻת</b> ליד ארון הברית באוהל מועד<br>    <b>לְמִשְׁמָרֶת,</b> לזיכרון לאחד המופתים שעשה ה' עם ישראל במדבר.
(לה) <b>וּבְנֵי יִשְׂרָאֵל אָכְלוּ אֶת הַמָּן אַרְבָּעִים שָׁנָה, עַד בֹּאָם אֶל אֶרֶץ נוֹשָׁבֶת. אֶת הַמָּן אָכְלוּ עַד בֹּאָם אֶל קְצֵה אֶרֶץ כְּנָעַן.</b> כאשר עברו עם יהושע את הירדן, פסק המן.
(לו) הערת סיום:<br>    <b>וְהָעֹמֶר עֲשִׂרִית הָאֵיפָה הוּא.</b> מידת נפח זו היא עשירית ממידת האיפה.
<h2>פרק יז</h2>
(א) <b>וַיִּסְעוּ כָּל עֲדַת בְּנֵי יִשְׂרָאֵל מִמִּדְבַּר סִין לְמַסְעֵיהֶם עַל פִּי ה',</b> בעקבות עמוד הענן המתווה את נתיב הליכתם. <br>    <b>וַיַּחֲנוּ בִּרְפִידִים, וְ</b> שוב <br>    <b>אֵין מַיִם לִשְׁתֹּת</b>, לשתיית<br>    <b>הָעָם.</b>
(ב) <b>וַיָּרֶב הָעָם עִם מֹשֶׁה, וַיֹּאמְרוּ: תְּנוּ לָנוּ מַיִם וְנִשְׁתֶּה!וַיֹּאמֶר לָהֶם מֹשֶׁה: מַה תְּרִיבוּן עִמָּדִי?!</b> הרי ידוע לכם שדברים אלו אינם נקבעים על ידי, ומעבר לכך — <br>    <b>מַה תְּנַסּוּן</b>, מדוע אתם מנסים<br>    <b>אֶת ה'</b> ואינכם בוטחים בו?! הרי בינתיים אין סיבה להתלונן, כי אולי מחר נצטווה לִפנות למקום אחר.
(ג) <b>וַיִּצְמָא שָׁם הָעָם לַמַּיִם. וַיָּלֶן</b>, התלונן<br>    <b>הָעָם עַל מֹשֶׁה וַיֹּאמֶר: לָמָּה זֶּה הֶעֱלִיתָנוּ מִמִּצְרַיִם, לְהָמִית אֹתִי וְאֶת בָּנַי וְאֶת מִקְנַי בַּצָּמָא?</b> פנייתם זו אל משה כבר נשאה אופי של טרוניה, בכי וקטטה.
(ד) <b>וַיִּצְעַק מֹשֶׁה אֶל ה' לֵאמֹר: מָה אֶעֱשֶׂה לָעָם הַזֶּה? עוֹד מְעַט וּסְקָלֻנִי!</b> משה חשש שכדרכן של תלונות המוניות, הצעקות ילכו ויתגברו, והאנשים ילבו את המחלוקת עד כדי אלימות.
(ה) <b>וַיֹּאמֶר ה' אֶל מֹשֶׁה: עֲבֹר לִפְנֵי הָעָם</b> באופן טקסי, <br>    <b>וְקַח אִתְּךָ מִזִּקְנֵי יִשְׂרָאֵל, וּמַטְּךָ אֲשֶׁר הִכִּיתָ בּוֹ אֶת הַיְאֹר קַח בְּיָדְךָ וְהָלָכְתָּ.</b> הליכה זו של משה — בידו המטה ומלווים אותו זקני ישראל — נועדה להראות לכול שהוא הולך בשליחות מסוימת.
(ו) <b>הִנְנִי עֹמֵד לְפָנֶיךָ שָּׁם,</b> אתה תבחין בנוכחותי <br>    <b>עַל הַצּוּר</b>, הסלע <br>    <b>בְּחֹרֵב,</b> בסיני, <br>    <b>וְהִכִּיתָ בַצּוּר</b>, כאשר תכה בסלע<br>    <b>— וְיָצְאוּ מִמֶּנּוּ מַיִם, וְשָׁתָה הָעָם.וַיַּעַשׂ כֵּן מֹשֶׁה לְעֵינֵי זִקְנֵי יִשְׂרָאֵל.</b> זקני העם לא ראו רק את המים, אלא את נביעתם מן הסלע בעקבות הכאתו במטהו של משה.
(ז) בעקבות זאת — <br>    <b>וַיִּקְרָא שֵׁם הַמָּקוֹם</b> ההוא <br>    <b>מַסָּה</b>, ניסיון<br>    <b>וּמְרִיבָה, עַל רִיב בְּנֵי יִשְׂרָאֵל וְעַל נַסֹּתָם אֶת ה' לֵאמֹר: הֲיֵשׁ ה' בְּקִרְבֵּנוּ אִם אָיִן?</b> בשלב הראשון היתה מסה — פקפוק בכך שה' מלווה אותם ודואג להם, שהרי טענו שה' שלחם למקום שאין בו מים; ובשלב השני היתה מריבתם עם משה.
(ח) <b>וַיָּבֹא עֲמָלֵק</b> ממקום מושבו,<br>    <b>וַיִּלָּחֶם עִם יִשְׂרָאֵל בִּרְפִידִם</b> שבמדבר. אין כל סימן לכך שעמלק היה עם גדול וחזק, ולמרות זאת הוא יצא ממקומו כדי להתגרות בישראל, שהיו כבר עם רב באותה שעה. נראה שבני עמלק העזו להתקיף את ישראל מכיוון שבשלב זה ישראל עדיין לא התארגנו במבנים צבאיים ושבטיים.
(ט) <b>וַיֹּאמֶר מֹשֶׁה אֶל יְהוֹשֻׁעַ</b> משרתו<br>    <b>: בְּחַר לָנוּ אֲנָשִׁים</b> שיהיו מסוגלים להילחם, שהרי מדובר במחנה של עבדים משוחררים חסרי ניסיון צבאי,<br>    <b>וְצֵא הִלָּחֵם בַּעֲמָלֵק. מָחָר</b>, בעת המלחמה <br>    <b>אָנֹכִי נִצָּב</b>, אעמוד<br>    <b>עַל רֹאשׁ הַגִּבְעָה, וּמַטֵּה הָאֱלֹהִים בְּיָדִי,</b> והוא ישמש אות לתמיכתו של אלוקים בך.
(י) <b>וַיַּעַשׂ יְהוֹשֻׁעַ כַּאֲשֶׁר אָמַר לוֹ מֹשֶׁה, לְהִלָּחֵם בַּעֲמָלֵק. וּמֹשֶׁה, אַהֲרֹן</b> אחיו<br>    <b>וְחוּר עָלוּ רֹאשׁ הַגִּבְעָה.</b>
(יא) <b>וְהָיָה כַּאֲשֶׁר יָרִים מֹשֶׁה יָדוֹ — וְגָבַר יִשְׂרָאֵל</b> בקרב, <br>    <b>וְכַאֲשֶׁר יָנִיחַ יָדוֹ,</b> מחמת עייפות <br>    <b>— וְגָבַר עֲמָלֵק.</b>
(יב) <b>וִידֵי מֹשֶׁה</b> המורמות אל על — בין שאחזו במטה<br>    ובין שהיו ריקות —<br>    <b>כְּבֵדִים,</b> כי המלחמה התמשכה.<br>    לכן, <br>    <b>וַיִּקְחוּ אֶבֶן וַיָּשִׂימוּ תַחְתָּיו, וַיֵּשֶׁב עָלֶיהָ.</b><br>    <b>וְאַהֲרֹן וְחוּר תָּמְכוּ בְיָדָיו</b>, בלא שיצטרכו להרים את ידם גם הם, שהרי משה יושב,<br>    <b>מִזֶּה אֶחָד וּמִזֶּה אֶחָד</b>, משני הצדדים. <br>    <b>וַיְהִי יָדָיו אֱמוּנָה</b>, נאמנות לתפקידן, יציבות,<br>    או: מורמות בתפילה<br>    <br>    <b>עַד בֹּא הַשָּׁמֶשׁ.</b>
(יג) <b>וַיַּחֲלֹשׁ</b>, החליש, הביס<br>    <b>יְהוֹשֻׁעַ אֶת עֲמָלֵק וְאֶת עַמּוֹ לְפִי חָרֶב.</b>
(יד) <b>וַיֹּאמֶר ה' אֶל מֹשֶׁה: כְּתֹב זֹאת</b>— את פרשת מלחמת עמלק <br>    <b>זִכָּרוֹן</b> לדורות<br>    <b>בַּסֵּפֶר</b><br>    <b>וְשִׂים בְּאָזְנֵי יְהוֹשֻׁעַ</b> הוראה לעתיד <br>    <b>כִּי מָחֹה אֶמְחֶה</b>, אני מתחייב להשמיד<br>    <b>אֶת זֵכֶר עֲמָלֵק מִתַּחַת הַשָּׁמָיִם.</b> בשל שנאתו המהותית לישראל, לא ייתכן דו־קיום עמו. אם רק יהיה לו הכוח — הוא יילחם בישראל.
(טו) <b>וַיִּבֶן מֹשֶׁה מִזְבֵּחַ</b> לביטוי תודתו, <br>    <b>וַיִּקְרָא שְׁמוֹ</b> של המזבח <br>    <b>ה' נִסִּי.</b>
(טז) <b>וַיֹּאמֶר: כִּי יָד עַל כֵּס</b>, כיסא<br>    <b>יָהּ.</b> הרמת היד מבטאת שבועה,<br>    אף אחיזה בחפץ מקודש מסמלת בתורה שבועה.<br>    תמונת היד האוחזת בכיסא ה', המסמל את מלכותו, מגלמת את שבועתו במלכותו ואת מחויבותו ב<br>    <b>מִלְחָמָה</b> הקבועה שיש <br>    <b>לַה' בַּעֲמָלֵק מִדֹּר דֹּר,</b> עד מחיית זרעו מן העולם כליל.או שמא התרחש מאוחר יותר.<br>    מופיעים כאן רמזים התומכים בהפקעתו של עניין זה מן המהלך הכרונולוגי ואיחורו למתן תורה: ראשית, על מסע העם מרפידים, שם נלחם בהם עמלק, להר סיני יסופר רק בהמשך,<br>    ואילו בענייננו מתוארת הגעת יתרו אל המחנה החונה כבר במדבר הר האלוקים.<br>    שנית, כאן יסופר כי יתרו משיא למשה עצה בעניין סדרי המשפט והוראת החוקים, כשהוא רואה את משה יושב לשפוט את כל העם מבוקר ועד ערב. תמונה זו תהלום יותר את הימים שלאחר שניתנה תורה, מאשר את התקופה שקודם מתן תורה. היו שיישבו את השאלות הללו, והותירו את סדר האירועים כפי סדר סיפורם,<br>    והיו שהחזיקו בדעה שהשתלשלות המאורעות שבכתובים אינה משקפת את סדר ההתרחשויות, והחריגה מן הכרונולוגיה באה ליצור רצף מחודש, הנושא משמעות לעצמו.
<h2>פרק יח</h2>
(א) <b>וַיִּשְׁמַע יִתְרוֹ כֹהֵן מִדְיָן חֹתֵן מֹשֶׁה אֵת כָּל אֲשֶׁר עָשָׂה אֱלֹהִים לְמֹשֶׁה וּלְיִשְׂרָאֵל עַמּוֹ, כִּי הוֹצִיא ה' אֶת יִשְׂרָאֵל מִמִּצְרָיִם.</b> אף על פי שארץ מדין לא היתה קרובה מאוד למצרים, ואולי גם לא שכנה על דרך המלך, הגיעה אליה שמועתן של מכות מצרים ויציאתו של עם שלם ממנה, שכן אירוע זה בלט בחריגותו.<br>    עתה הבין יתרו שמשה לא שב למצרים רק כדי לבקר את משפחתו.
(ב) <b>וַיִּקַּח יִתְרוֹ חֹתֵן מֹשֶׁה אֶת צִפֹּרָה אֵשֶׁת מֹשֶׁה אַחַר שִׁלּוּחֶיהָ,</b> אחרי שמשה שילח אותה לבית אביה.<br>    משה לא קצב זמן מסוים להשָׁבתה, ועד כה לא יצר אִתה קשר. יתרו חשב שהגיע הזמן למפגש.
(ג) <b>וְאֵת שְׁנֵי בָנֶיהָ, אֲשֶׁר שֵׁם הָאֶחָד גֵּרְשֹׁם, כִּי</b> משה <br>    <b>אָמַר: גֵּר הָיִיתִי בְּאֶרֶץ נָכְרִיָּה,</b> מעין גֵּר שָׁם.
(ד) <b>וְשֵׁם הָאֶחָד אֱלִיעֶזֶר,</b> שמשמעותו — <br>    <b>כִּי אֱלֹהֵי אָבִי בְּעֶזְרִי, וַיַּצִּלֵנִי מֵחֶרֶב פַּרְעֹה.</b> ייתכן שאליעזר נולד לאחר שמת פרעה ואז ידע משה שניצל ממנו.<br>    משה הזכיר בשמות בניו עניינים חשובים בחייו. מכאן שהם לא היו ילדים שאביהם ביקש להתנער מהם, שנולדו כתוצאה מביקור זמני בנכר. יתרו ראה אפוא חשיבות בהבאתם אל משה.
(ה) <b>וַיָּבֹא יִתְרוֹ חֹתֵן מֹשֶׁה וּבָנָיו וְאִשְׁתּוֹ אֶל מֹשֶׁה, אֶל הַמִּדְבָּר אֲשֶׁר הוּא חֹנֶה שָׁם,</b> שהוא המקום של <br>    <b>הַר הָאֱלֹהִים.</b>
(ו) <b>וַיֹּאמֶר</b> יתרו, <br>    <b>אֶל מֹשֶׁה</b> באמצעות שליח ששלח אליו מבעוד מועד<br>    <b>: אֲנִי חֹתֶנְךָ יִתְרוֹ בָּא אֵלֶיךָ, וְאִשְׁתְּךָ וּשְׁנֵי בָנֶיהָ עִמָּהּ.</b>
(ז) <b>וַיֵּצֵא מֹשֶׁה לִקְרַאת חֹתְנוֹ וַיִּשְׁתַּחוּ.</b> לא ברור מי השתחווה למי, אך נראה שמשה כיבד את חותנו. אמנם ייתכן שיתרו לא היה מבוגר ממנו, אך הוא היה דמות מכובדת במקומו. למרות שבינתיים הפך משה למנהיגו של עם גדול, הוא המשיך להתנהג כלפי חותנו בכבוד כבעבר,<br>    <br>    <b>וַיִּשַּׁק לוֹ, וַיִּשְׁאֲלוּ אִישׁ לְרֵעֵהוּ לְשָׁלוֹם,</b><br>    <b>וַיָּבֹאוּ הָאֹהֱלָה</b> אל אוהלו של משה.
(ח) <b>וַיְסַפֵּר מֹשֶׁה לְחֹתְנוֹ אֵת כָּל אֲשֶׁר עָשָׂה ה' לְפַרְעֹה וּלְמִצְרַיִם עַל אוֹדֹת יִשְׂרָאֵל.</b> עד כה ניזון יתרו משמועות של עוברי אורח, ועתה שמע ממשה את סיפור הדברים לאשורם, וגם <br>    <b>אֵת כָּל הַתְּלָאָה אֲשֶׁר מְצָאָתַם בַּדֶּרֶךְ, וַיַּצִּלֵם ה'</b> הן ממלך מצרים שרדף אחריהם, והן מפגעי הדרך.
(ט) <b>וַיִּחַדְּ</b>, שמח<br>    <br>    <b>יִתְרוֹ עַל כָּל הַטּוֹבָה אֲשֶׁר עָשָׂה ה' לְיִשְׂרָאֵל, אֲשֶׁר הִצִּילוֹ מִיַּד מִצְרָיִם.</b>
(י) <b>וַיֹּאמֶר יִתְרוֹ: בָּרוּךְ ה' אֲשֶׁר הִצִּיל אֶתְכֶם מִיַּד מִצְרַיִם וּמִיַּד פַּרְעֹה,</b> לא רק אותך או קבוצה מסוימת, אלא <br>    <b>אֲשֶׁר הִצִּיל אֶת הָעָם</b> כולו <br>    <b>מִתַּחַת יַד מִצְרָיִם.</b>
(יא) <b>עַתָּה יָדַעְתִּי כִּי גָדוֹל ה' מִכָּל הָאֱלֹהִים, כִּי</b> הציל<br>    <b>בַדָּבָר אֲשֶׁר</b> המצרים<br>    <b>זָדוּ</b>, זממו<br>    <b>עֲלֵיהֶם,</b> על ישראל — בו הם נענשו. יתרו ראה בטביעת המצרים בים סוף גמול על גזרת פרעה כָּל הַבֵּן הַיִּלּוֹד הַיְאֹרָה תַּשְׁלִיכֻהוּ.<br>    המצרים זרקו את ילדי העברים למים, ולכן הם טבעו בים. לא היה זה מופת מרשים גרידא, ואף לא נס של הצלה בלבד; ה' סובב את הדברים כך שהוענקה משמעות למתרחש, שכן העונשים הלמו את החטאים, מידה כנגד מידה.
(יב) <b>וַיִּקַּח יִתְרוֹ חֹתֵן מֹשֶׁה עֹלָה וּזְבָחִים לֵאלֹהִים,</b> הקרבת הקרבנות נהגה גם קודם שניתנה תורה. <br>    <b>וַיָּבֹא אַהֲרֹן</b>,<br>    אחי משה, <br>    <b>וְכֹל זִקְנֵי</b>, מכובדי<br>    <b>יִשְׂרָאֵל לֶאֱכָל לֶחֶם עִם חֹתֵן מֹשֶׁה לִפְנֵי הָאֱלֹהִים,</b> אכילה פולחנית מן הזבחים.
(יג) <b>וַיְהִי מִמָּחֳרָת, וַיֵּשֶׁב מֹשֶׁה</b> לעבודתו הרגילה —<br>    <b>לִשְׁפֹּט אֶת הָעָם,</b> לנהל את ענייני הציבור. <br>    <b>וַיַּעֲמֹד הָעָם עַל מֹשֶׁה מִן הַבֹּקֶר עַד הָעָרֶב.</b>
(יד) <b>וַיַּרְא חֹתֵן מֹשֶׁה אֵת כָּל אֲשֶׁר הוּא</b>— משה <br>    <b>עֹשֶׂה לָעָם.</b> יתרו ראה את חוסר הסדר סביב משה. עם עצום צובא על פתחו, וכל אחד מבקש לשמוע את הוראתו הישירה של המנהיג. <br>    <b>וַיֹּאמֶר: מָה הַדָּבָר הַזֶּה אֲשֶׁר אַתָּה עֹשֶׂה לָעָם? מַדּוּעַ אַתָּה יוֹשֵׁב לְבַדֶּךָ, וְכָל הָעָם נִצָּב עָלֶיךָ</b>, ומחכה לך<br>    <b>מִן בֹּקֶר עַד עָרֶב?</b>
(טו) <b>וַיֹּאמֶר מֹשֶׁה לְחֹתְנוֹ: כִּי יָבֹא אֵלַי הָעָם לִדְרֹשׁ אֱלֹהִים,</b> כי אני הוא הנביא, ואני יודע את חוקי אלוקים. גם אם אירע הדבר לפני מתן תורה, משה היה בדרגה הגבוהה ביותר, ועל כן אליו פנו בשאלות ובעניינים משפטיים.
(טז) <b>כִּי יִהְיֶה לָהֶם דָּבָר</b>, עניין<br>    כלשהו, הוא <br>    <b>בָּא אֵלַי, וְשָׁפַטְתִּי בֵּין אִישׁ וּבֵין רֵעֵהוּ.</b> וגם כאשר אין הם פונים אלי כדי ליישב סכסוכים, אלא מתוך רצון ללמוד מה ראוי לעשות — <br>    <b>וְהוֹדַעְתִּי אֶת חֻקֵּי הָאֱלֹהִים וְאֶת תּוֹרֹתָיו.</b>
(יז) <b>וַיֹּאמֶר חֹתֵן מֹשֶׁה אֵלָיו: לֹא טוֹב הַדָּבָר אֲשֶׁר אַתָּה עֹשֶׂה.</b>
(יח) <b>נָבֹל תִּבֹּל</b>, כצמח שאין מספקים לו את התנאים הדרושים לגדילתו,<br>    <b>גַּם אַתָּה גַּם הָעָם הַזֶּה אֲשֶׁר עִמָּךְ.</b> לא תחזיקו מעמד כך. <br>    <b>כִּי כָבֵד מִמְּךָ הַדָּבָר, לֹא תוּכַל עֲשֹׂהוּ לְבַדֶּךָ.</b> העם גדול כבר עתה, ומן הסתם יגדל וילך בהתמדה, ואם תתייחס לכל פרט ופרט המגיעים אליך — לא תעמוד בכך. אף האנשים סובלים מהיעדר הסדרים, שכן הם נדרשים להמתין שעות ארוכות.
(יט) <b>עַתָּה שְׁמַע בְּקֹלִי אִיעָצְךָ,</b> אתן לך עצה, <br>    <b>וִיהִי אֱלֹהִים עִמָּךְ</b> כדי שתוכל לקיימה<br>    <b>:</b><br>    <b>הֱיֵה אַתָּה</b> הנציג <br>    <b>לָעָם מוּל הָאֱלֹהִים, וְהֵבֵאתָ אַתָּה אֶת הַדְּבָרִים אֶל הָאֱלֹהִים,</b> כשיעלו בפניך נושאים כבדי משקל, שיש לבררם, אתה הוא שתגיש אותם לפני האלוקים.
(כ) וביחס לאנשים — <br>    <b>וְהִזְהַרְתָּה אֶתְהֶם</b>, הזהר אותם <br>    <b>אֶת הַחֻקִּים וְאֶת הַתּוֹרֹת</b> שקיבלת מאלוקים, <br>    <b>וְהוֹדַעְתָּ לָהֶם אֶת הַדֶּרֶךְ</b>ש<br>    <b>יֵלְכוּ בָהּ וְאֶת הַמַּעֲשֶׂה אֲשֶׁר יַעֲשׂוּן,</b> מהן כיווני ההתנהגות הכלליים שעליהם לנהוג על פיהם.
(כא) <b>וְ</b> עם<br>    זאת,<br>    <b>אַתָּה תֶחֱזֶה</b>, תראה, תבחן <br>    <b>מִכָּל הָעָם אַנְשֵׁי חַיִל,</b> אנשים שעשו חיל בתחומים שונים, מוכשרים, מוצלחים, אמיצים ובעלי כושר הנהגה. מתוכם תבחר את אלה שהם גם <br>    <b>יִרְאֵי אֱלֹהִים,</b> גם <br>    <b>אַנְשֵׁי אֱמֶת,</b> ונוסף לזה <br>    <b>שֹׂנְאֵי בָצַע,</b> כסף המגיע שלא כדין.<br>    אלו הן התכונות המרכזיות הנחוצות לשופט. <br>    <b>וְשַׂמְתָּ עֲלֵהֶם</b>— על העם, את האנשים הללו בתור <br>    <b>שָׂרֵי אֲלָפִים, שָׂרֵי מֵאוֹת, שָׂרֵי חֲמִשִּׁים וְשָׂרֵי עֲשָׂרֹת.</b> תתקיים היררכיה בין המנהיגים הללו.
(כב) <b>וְשָׁפְטוּ אֶת הָעָם בְּכָל עֵת, וְהָיָה כָּל הַדָּבָר הַגָּדֹל</b>, הנוגע לכלל האומה הם <br>    <b>יָבִיאוּ אֵלֶיךָ, וְכָל הַדָּבָר הַקָּטֹן</b>, שלגביו אין הם זקוקים לשמוע את הוראתך, <br>    <b>יִשְׁפְּטוּ הֵם. וְהָקֵל מֵעָלֶיךָ</b> את המשא, <br>    <b>וְנָשְׂאוּ אִתָּךְ</b> בעול ההנהגה.
(כג) <b>אִם אֶת הַדָּבָר הַזֶּה תַּעֲשֶׂה, וְצִוְּךָ אֱלֹהִים,</b> שהרי ידוע לי שלא תעשה דבר בלא שתקבל על כך הוראה מאלוקים — אז <br>    <b>וְיָכָלְתָּ</b>ל<br>    <b>עֲמֹד, וְגַם כָּל הָעָם הַזֶּה</b>, הנתון עתה במהומה, בחוסר סדר ובחוסר הנהגה, <br>    <b>עַל מְקֹמוֹ יָבֹא בְשָׁלוֹם.</b>
(כד) <b>וַיִּשְׁמַע מֹשֶׁה לְקוֹל חֹתְנוֹ וַיַּעַשׂ כֹּל אֲשֶׁר אָמָר.</b>
(כה) <b>וַיִּבְחַר מֹשֶׁה אַנְשֵׁי חַיִל מִכָּל יִשְׂרָאֵל</b>. שמא לא מצא די אנשים שנֵּיחַנו בכל המעלות האמורות, ועל כן הסתפק בתכונה זו בלבד,<br>    <br>    <b>וַיִּתֵּן אֹתָם רָאשִׁים עַל הָעָם: שָׂרֵי אֲלָפִים, שָׂרֵי מֵאוֹת, שָׂרֵי חֲמִשִּׁים וְשָׂרֵי עֲשָׂרֹת.</b> הוא בנה את ההיררכיה לפי כשרונותיהם למרות שבאופן עקרוני היו כולם ראויים לתפקיד.
(כו) <b>וְשָׁפְטוּ</b> האנשים הללו<br>    <b>אֶת הָעָם בְּכָל עֵת.</b> כיוון שמונו שרים רבים, הם יכלו לטפל בעסקים הקטנים בכל עת, ואנשים לא הצטרכו לעמוד ולחכות עד שיתפנו אליהם. <br>    <b>אֶת הַדָּבָר הַקָּשֶׁה יְבִיאוּן אֶל מֹשֶׁה,</b><br>    <b>וְכָל הַדָּבָר הַקָּטֹן יִשְׁפּוּטוּ</b>, ישפטו<br>    <b>הֵם.</b> אך היא סוגרת את עניינו של יתרו.
(כז) <b>וַיְשַׁלַּח מֹשֶׁה אֶת חֹתְנוֹ, וַיֵּלֶךְ לוֹ אֶל אַרְצוֹ.</b>
<h2>פרק יט</h2>
(א) <b>בַּחֹדֶשׁ הַשְּׁלִישִׁי</b>, סיון<br>    <b>לְצֵאת בְּנֵי יִשְׂרָאֵל מֵאֶרֶץ מִצְרָיִם, בַּיּוֹם הַזֶּה</b>— בראש החודש<br>    <br>    <b>בָּאוּ מִדְבַּר סִינָי.</b>
(ב) <b>וַיִּסְעוּ מֵרְפִידִים וַיָּבֹאוּ</b>ל<br>    <b>מִדְבַּר סִינַי וַיַּחֲנוּ בַּמִּדְבָּר. וַיִּחַן שָׁם יִשְׂרָאֵל נֶגֶד הָהָר</b> הידוע למשה עוד מן ההתגלות הראשונה, ההר שה' אמר לו שעליו ישראל עתידים לעבדו.
(ג) <b>וּמֹשֶׁה עָלָה</b> אל ההר, <br>    <b>אֶל הָאֱלֹהִים, וַיִּקְרָא אֵלָיו ה' מִן הָהָר לֵאמֹר: כֹּה תֹאמַר לְבֵית יַעֲקֹב, וְתַגֵּיד לִבְנֵי יִשְׂרָאֵל:</b>
(ד) <b>אַתֶּם רְאִיתֶם</b> את כל האותות והמופתים<br>    <b>אֲשֶׁר עָשִׂיתִי לְמִצְרָיִם, וָאֶשָּׂא אֶתְכֶם עַל כַּנְפֵי נְשָׁרִים.</b> הגעתם לכאן בדרך פלאית. מסע כה ארוך של עם גדול, על משפחותיו ומשאו, אינו דבר של מה בכך. <br>    <b>וָאָבִא אֶתְכֶם אֵלָי,</b> אל המקום הזה, שבו עתידה להתרחש הפגישה הישירה שלכם אתי, מעמד נכבד שלא היה דוגמתו.
(ה) <b>וְעַתָּה אִם שָׁמוֹעַ תִּשְׁמְעוּ בְּקֹלִי וּשְׁמַרְתֶּם אֶת בְּרִיתִי</b>. עד כה התגלו אהבתו של ה' לעם ישראל ועזרתו להם; כאן לראשונה נכרתת גם ברית שיש בה מחויבות הדדית. אם כך תנהגו —<br>    <b>וִהְיִיתֶם לִי סְגֻלָּה,</b> דבר חמדה, אוצר מיוחד <br>    <b>מִכָּל הָעַמִּים,</b> ולא רק מעמי האזור, <br>    <b>כִּי לִי כָּל הָאָרֶץ.</b>
(ו) <b>וְאַתֶּם תִּהְיוּ לִי מַמְלֶכֶת כֹּהֲנִים,</b> מדינה של כהני האנושות <br>    <b>וְגוֹי</b>, ועם<br>    <b>קָדוֹשׁ.</b> מה שנחשב סביר לשאר בני האדם, אינו בגדר הנורמלי בעבורכם.<br>    הייעוד להיות ממלכת כהנים וגוי קדוש אינו רק בגדר הבטחה לעילויו של ישראל; כרוכה בו גם מחויבות חמורה, שתתפרט להלן.<br>    <b>אֵלֶּה הַדְּבָרִים אֲשֶׁר תְּדַבֵּר אֶל בְּנֵי יִשְׂרָאֵל.</b> אם ישראל יסכימו לקבל על עצמם להפוך לממלכת כהנים וגוי קדוש, יינתנו להם הוראות מפורטות כיצד לממש מעמד מיוחד זה בעשרת הדיברות ובתרי"ג (613) המצוות. אולם קודם שתיכרת ברית ייחודית זו בין ה' ועם ישראל, עליהם להסכים לעצם העניין: לשמוע בקולו, לשמור את הברית, ולהיות לעמו הקדוש.
(ז) <b>וַיָּבֹא מֹשֶׁה וַיִּקְרָא לְזִקְנֵי הָעָם,</b> בנוכחות העם<br>    <b>וַיָּשֶׂם לִפְנֵיהֶם אֵת כָּל הַדְּבָרִים הָאֵלֶּה אֲשֶׁר צִוָּהוּ ה'.</b>
(ח) <b>וַיַּעֲנוּ כָל הָעָם יַחְדָּו וַיֹּאמְרוּ: כֹּל אֲשֶׁר דִּבֶּר ה' — נַעֲשֶׂה.</b> אנחנו מקבלים על עצמנו לבוא בברית אתו, ולהיות ממלכת כהניו וגוי קדוש. משום כך, כמובן, נעשה את כל הדברים.<b>וַיָּשֶׁב מֹשֶׁה אֶת דִּבְרֵי הָעָם אֶל ה'.</b> מכיוון שמשה נשלח להשמיע באוזני ישראל את דברי ה', מחמת דרך נימוס הוא עלה והתקרב אל ה' — קרבת מקום או קרבת נפש<br>    — כדי לספר לו את תגובת העם, למרות שבוודאי היתה ידועה לשולחו.
(ט) <b>וַיֹּאמֶר ה' אֶל מֹשֶׁה: הִנֵּה אָנֹכִי בָּא אֵלֶיךָ</b> להתגלות לך<br>    <b>בְּעַב</b>, בעובי<br>    <br>    <b>הֶעָנָן.</b> הענן הוא מין תיווך חומרי שיאפשר להופעתי להיקלט. <br>    <b>בַּעֲבוּר יִשְׁמַע הָעָם בְּדַבְּרִי עִמָּךְ.</b> לעומת יתר הנבואות המתחוללות ביני לבין פנימיות נפשו ומוחו של הנביא, התגלותי זו בענן תאפשר גם לאחרים לשמוע את דברַי. <br>    <b>וְגַם בְּךָ יַאֲמִינוּ לְעוֹלָם,</b> אמונה מוצקה יותר.<b>וַיַּגֵּד מֹשֶׁה אֶת דִּבְרֵי הָעָם אֶל ה'.</b> משה דיווח שהעם הסכים בהתלהבות.
(י) <b>וַיֹּאמֶר ה' אֶל מֹשֶׁה: לֵךְ אֶל הָעָם וְקִדַּשְׁתָּם</b>, זַמֵּן והכן אותם<br>    <br>    <b>הַיּוֹם וּמָחָר</b> לקראת המעמד, <br>    <b>וְכִבְּסוּ שִׂמְלֹתָם</b> כחלק מתהליך הטהרה המקובל בישראל,
(יא) <b>וְהָיוּ נְכֹנִים לַיּוֹם הַשְּׁלִישִׁי כִּי בַּיּוֹם הַשְּׁלִשִׁי יֵרֵד ה' לְעֵינֵי כָל הָעָם עַל הַר סִינָי.</b>
(יב) בנוסף לכך, <br>    <b>וְהִגְבַּלְתָּ אֶת הָעָם סָבִיב;</b><br>    <b>לֵאמֹר,</b> גבול זה יסמן בפני העם את האיסור — <br>    <b>הִשָּׁמְרוּ לָכֶם עֲלוֹת בָּהָר ו</b>אפילו<br>    <b>נְגֹעַ בְּקָצֵהוּ.</b><br>    <b>כָּל הַנֹּגֵעַ בָּהָר — מוֹת יוּמָת.</b> מי שייגש אל התחום המקודש ייענש במוות.
(יג) אולם <br>    <b>לֹא תִגַּע בּוֹ</b>, באדם הניגש אל המקום האסור, <br>    <b>יָד, כִּי</b> אם ירדפו אחריו לתפסו, ייכנסו אל ההר אנשים נוספים.<br>    על כן, <br>    <b>סָקוֹל יִסָּקֵל</b>, יומת ברגימת אבנים מרחוק, <br>    <b>אוֹ יָרֹה יִיָּרֶה</b> בחצים ובקשת. <br>    <b>אִם בְּהֵמָה</b> תועה בדרך,<br>    <b>אִם אִישׁ — לֹא יִחְיֶה.</b> רק אחרי זמן,<br>    <b>בִּמְשֹׁךְ הַיֹּבֵל</b>, כאשר תשמעו קול ארוך של שופר, או: כשייפסק אותו קול, ויינתן בכך אות ההרגעה, <br>    <b>הֵמָּה</b>, כל הרוצים לעשות זאת,<br>    <b>יַעֲלוּ</b>, יורשו לטפס<br>    <b>בָהָר.</b>
(יד) <b>וַיֵּרֶד מֹשֶׁה מִן הָהָר אֶל הָעָם, וַיְקַדֵּשׁ אֶת הָעָם, וַיְכַבְּסוּ שִׂמְלֹתָם.</b>
(טו) <b>וַיֹּאמֶר אֶל הָעָם</b> כחלק מתהליך ההתקדשות<br>    <b>: הֱיוּ נְכֹנִים לִשְׁלֹשֶׁת יָמִים, אַל תִּגְּשׁוּ אֶל אִשָּׁה.</b> הימנעו מיחסי מין כדי להתרכז, להתייחד ולהתכונן לקראת המאורע.
(טז) <b>וַיְהִי בַיּוֹם הַשְּׁלִישִׁי בִּהְיֹת הַבֹּקֶר, וַיְהִי קֹלֹת וּבְרָקִים וְעָנָן כָּבֵד עַל הָהָר וְקֹל שֹׁפָר חָזָק מְאֹד, וַיֶּחֱרַדכָּל הָעָם אֲשֶׁר בַּמַּחֲנֶה.</b>
(יז) <b>וַיּוֹצֵא מֹשֶׁה אֶת הָעָם לִקְרַאת הָאֱלֹהִים מִן הַמַּחֲנֶה.</b> למרות השמירה מפני קרבת יתר למוקד ההתרחשויות, ראוי שהעם יתקרב אל המקום המותר. <br>    <b>וַיִּתְיַצְּבוּ בְּתַחְתִּית הָהָר,</b> לרגלי ההר.
(יח) <b>וְהַר סִינַי עָשַׁן</b><br>    <b>כֻּלּוֹ,</b> התמלא בעשן,<br>    <b>מִפְּנֵי אֲשֶׁר יָרַד עָלָיו ה' בָּאֵשׁ,</b> והאש העלתה עשן. <br>    <b>וַיַּעַל עֲשָׁנוֹ</b> הסמיך והמרוכז <br>    <b>כְּעֶשֶׁן הַכִּבְשָׁן,</b> כעשן העולה מאש גדולה המכונסת במקום אחד. <br>    <b>וַיֶּחֱרַד</b> הזדעזע גם <br>    <b>כָּל הָהָר מְאֹד.</b>
(יט) <b>וַיְהִי קוֹל הַשּׁוֹפָר</b> החזק, שנשמע קודם עם הקולות, עתה הוא — <br>    <b>הוֹלֵךְ וְחָזֵק</b>, ומתחזק<br>    <b>מְאֹד.</b> ובתוך כך, <br>    <b>מֹשֶׁה יְדַבֵּר, וְהָאֱלֹהִים יַעֲנֶנּוּ בְקוֹל.</b> וישראל שמעו את השיחה שבין משה ובין האלוקים.
(כ) <b>וַיֵּרֶד ה' עַל הַר סִינַי אֶל רֹאשׁ הָהָר. וַיִּקְרָא ה' לְמֹשֶׁה אֶל רֹאשׁ הָהָר,</b> וכל ישראל נפתחו לשמוע ולקלוט את השיחה. <br>    <b>וַיַּעַל מֹשֶׁה.</b>
(כא) <b>וַיֹּאמֶר ה' אֶל מֹשֶׁה: רֵד הָעֵד</b>, התרה<br>    <b>בָּעָם</b> שוב,<br>    <b>פֶּן יֶהֶרְסוּ אֶל ה' לִרְאוֹת.</b> כיוון שבני העם יבחינו שהאש הזאת שונה מאש רגילה, שהעשן שונה מן העשן הרגיל, ושגם קול השופר אינו נשמע כקולו של שופר רגיל, הם עלולים להימשך אל המקום מתוך סקרנות ותשוקה. ואם יתקרבו — <br>    <b>וְנָפַל מִמֶּנּוּ</b> המון<br>    <b>רָב,</b> אם על ידי שומרים המוצבים שם, אשר יפגעו בכל מי שיעלה, או שהעלייה עצמה מסוכנת אף בלא התערבות אנושית.
(כב) <b>וְגַם הַכֹּהֲנִים</b>, משרתי הקודש<br>    <b>הַנִּגָּשִׁים אֶל ה',</b> העומדים בשורה הקדמית,<br>    לפני שאר העם, גם הם <br>    <b>יִתְקַדָּשׁוּ, פֶּן יִפְרֹץ</b>, יפגע<br>    <b>בָּהֶם ה'.</b>
(כג) <b>וַיֹּאמֶר מֹשֶׁה אֶל ה':</b> לשם מה צריך להזהיר אותם שנית? הרי<br>    <b>לֹא יוּכַל הָעָם לַעֲלֹת אֶל הַר סִינָי,</b><br>    <b>כִּי אַתָּה הַעֵדֹתָה בָּנוּ לֵאמֹר: הַגְבֵּל אֶת הָהָר וְקִדַּשְׁתּוֹ.</b>
(כד) <b>וַיֹּאמֶר אֵלָיו ה': לֶךְ רֵד, וְעָלִיתָ אַתָּה וְאַהֲרֹן עִמָּךְ,</b> אהרן יצטרף אליך בחלק מן הדרך. בהמשך יתברר שהאנשים הקרובים למשה, אשר יורשו לעלות למקום גבוה יותר מאשר שאר העם, לא יגיעו אל מקום המפגש עצמו. לשם יעלה משה לבדו.<br>    <br>    <b>וְהַכֹּהֲנִים וְהָעָם אַל יֶהֶרְסוּ</b>, יתפרצו<br>    <b>לַעֲלֹת אֶל ה', פֶּן יִפְרָץ בָּם.</b> אזהרה נוספת.
(כה) <b>וַיֵּרֶד מֹשֶׁה אֶל הָעָם וַיֹּאמֶר אֲלֵהֶם</b> את הדברים הללו שנית, ואז, כנראה חזר ועלה אל ההר.<br>    אולם האופן שבו נחלקים דיבורי ה' לעשרה אינו מוסכם. צווים אלו, הכוללים עניינים שבין אדם למקום ויחסים שבין אדם לחברו, עומדים ביסודם של המבנה הדתי ושל מערך החיים היהודיים, ובחלקם הגדול הם מקור לערכים המתאימים לאנושות כולה. רובם איסורים החלים על עולם המעשה, אך יש בהם גם צווים חיוביים וגם עניינים הקשורים בתודעה וברגש. אפשר להבחין בין חמשת הדיברות הראשונים, שבעיקרם הם עניינים שבין אדם למקום (שכן גם בכיבוד הורים יש משום כבודו של היוצר), לבין חמשת הדיברות האחרונים, שהם עניינים שבין אדם לחברו, ולא נזכר בהם שם שמים.
<h2>פרק כ</h2>
(א) <b>וַיְדַבֵּר אֱלֹהִים אֵת כָּל הַדְּבָרִים הָאֵלֶּה לֵאמֹר.</b> לפי המסופר בהמשך, לא ברור אם בסופו של דבר כל ישראל שמעו ישירות את כל הדברים.<br>    על כל פנים, את תחילתם בוודאי שמעו.
(ב) <b>אָנֹכִי ה' אֱלֹהֶיךָ, אֲשֶׁר הוֹצֵאתִיךָ מֵאֶרֶץ מִצְרַיִם מִבֵּית עֲבָדִים.</b> לפי חלק מן הפרשנים דיבר זה אינו ציווי כשלעצמו, אלא הוא הצגתו העצמית של הדובר, שבלעדיה אין משמעות לכל הציוויים הבאים.<br>    לפי אחרים, זהו הצו הראשון — להאמין בה' ולדעת אותו.<br>    מכאן נובעת הדרישה לבלעדיות:
(ג) <b>לֹא יִהְיֶה לְךָ אֱלֹהִים אֲחֵרִים עַל פָּנָי,</b> אתי. אין אלוהות זולתי.
(ד) <b>לֹא תַעֲשֶׂה לְךָ</b> לצורך סגידה ופולחן<br>    <b>פֶסֶל וְכָל תְּמוּנָה,</b> צורה או דימוי<br>    של כל דבר<br>    <b>אֲשֶׁר בַּשָּׁמַיִם מִמַּעַל, וַאֲשֶׁר בָּאָרֶץ מִתָּחַת, וַאֲשֶׁר בַּמַּיִם מִתַּחַת לָאָרֶץ,</b> בכל מקום בעולם. היצורים אֲשֶׁר בַּמַּיִם מִתַּחַת לָאָרֶץ<br>    יכולים לרמז גם על מהויות עצומות או מפלצות מים קדומות שנחשבו ליצורים בעלי עצמה שהיו שסגדו להם.
(ה) <b>לֹא תִשְׁתַּחֲוֶה לָהֶם,</b><br>    <b>וְלֹא תָעָבְדֵם, כִּי אָנֹכִי ה' אֱלֹהֶיךָ אֵל קַנָּא.</b> איני סובלני לשיתוף עם זולתו. בשל כך אני <br>    <b>פֹּקֵד</b>, זוכר <br>    <b>עֲוֹן</b>, פשעם של<br>    <b>אָבֹת עַל בָּנִים, עַל שִׁלֵּשִׁים</b>, נכדים<br>    <b>וְעַל רִבֵּעִים,</b> נינים. אזכור את החטא ואף אעניש עליו את יוצאי חלציו עד הדור הרביעי, <br>    <b>לְשֹׂנְאָי,</b> גורל הצאצאים לאורך ארבעה דורות ייקבע לפי מעשיהם הרעים של האבות, אם יוסיפו הצאצאים ללכת בדרכם הרעה.
(ו) <b>ו</b> מאידך גיסא, <br>    <b>עֹשֶׂה חֶסֶד לַאֲלָפִים</b>, לאלפי דורות —<br>    ולא רק לארבעה דורות, כמו בדינו של החוטא — <br>    <b>לְאֹהֲבַי וּלְשֹׁמְרֵי מִצְוֹתָי.</b> תביעת הבלעדיות הכרוכה בקנאה מביאה הן לשלילת כל המתחרים הן לאהבה גדולה.
(ז) <b>לֹא תִשָּׂא אֶת</b>, תישבע ב<br>    <b>שֵׁם ה' אֱלֹהֶיךָ לַשָּׁוְא,</b> לשקר או לחינם. לאיסור זה משמעות הלכתית חמורה משום שיש במעשה זה פגיעה בכבוד השליט העליון והיחיד של העולם. <br>    <b>כִּי לֹא יְנַקֶּה</b>, ימחל, יפטור<br>    <b>ה' אֵת אֲשֶׁר יִשָּׂא אֶת שְׁמוֹ לַשָּׁוְא.</b> לחילול ה' אין כפרה. באופן כללי עשרת הדיברות עוסקים במצוות עצמן, ולא בעונשי מי שעוברים עליהן. חילול שם ה' חורג מכך, שכן אין עונשו מוגדר תמיד מבחינת בית הדין והחברה, והוא חמור הרבה יותר מחטאים אחרים. אפילו יום הכיפורים וייסורים אינם מכפרים על הפגיעה בעצם הקשר עם ה'.
(ח) <b>זָכוֹר אֶת יוֹם הַשַּׁבָּת לְקַדְּשׁוֹ,</b> כיום קדוש. השבת ניתנה לישראל עוד קודם לכן,<br>    אך עתה היא מקבלת משמעות של קדושה מיוחדת. את הדיבר הזה מקיימים גם באמצעות הקידוש, שבו מייחדים את השבת ומדגישים את ערכה. בקידוש של ליל השבת מקבלים את פניו של היום הקדוש.<br>    הזכרת יום השבת וקידושו בפועל מתממשים גם באמצעות מנהגים והלכות נוספים, כגון באכילה ובלבוש.
(ט) <b>שֵׁשֶׁת יָמִים תַּעֲבֹד וְעָשִׂיתָ כָּל מְלַאכְתֶּךָ.</b> ששת הימים מיועדים לעבודת בני אדם ולעשיית כל צורכיהם.
(י) <b>וְיוֹם הַשְּׁבִיעִי שַׁבָּת לַה' אֱלֹהֶיךָ,</b> ביום זה שבת אלוקים, כפי שסופר בתחילת התורה,<br>    ואף אתה, ישראל, הבא בברית אתו, ביום זה <br>    <b>לֹא תַעֲשֶׂה כָל מְלָאכָה.</b> לא רק אתה באופן פרטי, אלא עליך לדאוג לשביתה סביבתית רחבה — <br>    <b>אַתָּה וּבִנְךָ וּבִתֶּךָ, עַבְדְּךָ וַאֲמָתְךָ וּבְהֶמְתֶּךָ וְגֵרְךָ אֲשֶׁר בִּשְׁעָרֶיךָ.</b> השבת שייכת לכלל האומה. עשיית מלאכה נאסרה על האדם בשבת,
(יא) <b>כִּי שֵׁשֶׁת יָמִים עָשָׂה ה' אֶת הַשָּׁמַיִם וְאֶת הָאָרֶץ, אֶת הַיָּם וְאֶת כָּל אֲשֶׁר בָּם,</b><br>    <b>וַיָּנַח בַּיּוֹם הַשְּׁבִיעִי.</b><br>    <b>עַל כֵּן בֵּרַךְ ה' אֶת יוֹם הַשַּׁבָּת,</b> כיום סיום מלאכת הבריאה, ובנוסף לזה — <br>    <b>וַיְקַדְּשֵׁהוּ.</b> כבר מראשית ימות העולם הוא ייחד וקידש את יום השבת.
(יב) <b>כַּבֵּד אֶת אָבִיךָ וְאֶת אִמֶּךָ,</b> כיבוד ההורים איננו מעשה טקסי, אלא הוא עניין יומיומי הקשור לחיים עלי אדמות, <br>    <b>לְמַעַן יַאֲרִכוּן יָמֶיךָ עַל הָאֲדָמָה אֲשֶׁר ה' אֱלֹהֶיךָ נֹתֵן לָךְ.</b> שכרו של מי שמכבד את הוריו הוא חיים ארוכים בעולם הזה.<br>    במקום שבו מכבדים את הדור הזקן יש אריכות ימים, שכן ההורים המבוגרים חשים ביטחון קיומי בכך ויודעים שהם יכולים לסמוך על תמיכת הדור הצעיר, וכן הם חשים מוערכים ומשמעותיים למשפחה ולסביבה.
(יג) <b>לֹא תִּרְצָח.לֹא תִּנְאָף.</b> איסור זה של העבירות בתחום המיני, הוגדר בהלכה ובפרשנות המסורתית כקשר עם אשה נשואה לאדם אחר.<br>    <b>לֹא תִּגְנֹב.</b><br>    <br>    <b>לֹא תַעֲנֶה בְרֵעֲךָ עֵד שָׁקֶר.</b> אל תעיד עדות שקר. הגדרותיו ההלכתיות של איסור זה רואות בו איסור על מתן עדות שקרית או פסולה במהלך משפט, העלולה להביא למותו של הנאשם, שכן עדות כזאת מערערת את האמון בין בני האדם.
(יד) <b>לֹא תַחְמֹד</b>, תשתוקק ל<br>    <b>בֵּית רֵעֶךָ.לֹא תַחְמֹד אֵשֶׁת רֵעֶךָ</b>, שזו החמדה העתיקה, הקבועה והמפורסמת, שלא נעלמה במשך שלושת אלפי השנים שעברו מאז מתן תורה ועד היום הזה, <br>    <b>וְעַבְדּוֹ וַאֲמָתוֹ</b><br>    <b>וְשׁוֹרוֹ וַחֲמֹרוֹ,</b><br>    <b>וְכֹל אֲשֶׁר לְרֵעֶךָ.</b>
(טו) <b>וְכָל הָעָם רֹאִים אֶת הַקּוֹלֹת וְאֶת הַלַּפִּידִם</b>, את האורות הלוהטים כלפידים, <br>    <b>וְאֵת קוֹל הַשֹּׁפָר וְאֶת הָהָר עָשֵׁן.</b><br>    <b>וַיַּרְא הָעָם</b> את התופעות הללו <br>    <b>וַיָּנֻעוּ</b>, הזדעזעו ונרתעו אחורנית באופן אינסטינקטיבי, ואז — <br>    <b>וַיַּעַמְדוּ מֵרָחֹק.</b> בעבר הכירו את הנביא בתור המדבר בשם ה', אך עתה לראשונה טעמו משהו מתהליך קבלתה ושמיעתה של הנבואה, וחשו את הפחד המלווה אותו.
(טז) על כן —<br>    <b>וַיֹּאמְרוּ אֶל מֹשֶׁה:</b><br>    <b>דַּבֵּר אַתָּה עִמָּנוּ וְנִשְׁמָעָה,</b><br>    <b>וְאַל יְדַבֵּר עִמָּנוּ אֱלֹהִים, פֶּן נָמוּת.</b>
(יז) <b>וַיֹּאמֶר מֹשֶׁה אֶל הָעָם: אַל תִּירָאוּ.</b> אלוקים לא עומד להמשיך לדבר אליכם כך בכל יום.<br>    <br>    <b>כִּי לְבַעֲבוּר נַסּוֹת</b>, כדי לנסות<br>    <b>אֶתְכֶם בָּא הָאֱלֹהִים.</b> בניסיון זה אתם נבחנים אם בכוחכם לעמוד בדבריו של אלוקים ולקבלם. הניסיון הוא גם מלשון נס, דגל — מי שעומד בניסיון מתנוסס ועולה, שכן הצליח לעמוד במפגש הישיר עם אלוקים ולשמוע את קולותיו ודבריו.<br>    <br>    <b>וּבַעֲבוּר תִּהְיֶה יִרְאָתוֹ עַל פְּנֵיכֶם לְבִלְתִּי תֶחֱטָאוּ.</b> מי ששמע אישית את קולו, ומי שזוכר את חוויתו הישירה, יתקשה יותר לחטוא.
(יח) ולבסוף —<br>    <b>וַיַּעֲמֹד הָעָם מֵרָחֹק,</b> האנשים התרחקו יותר, <br>    <b>וּ</b> לעומת זאת, <br>    <b>מֹשֶׁה נִגַּשׁ</b> קרוב יותר<br>    אל מקום הברקים והעשן — <br>    <b>אֶל</b> תוך <br>    <b>הָעֲרָפֶל אֲשֶׁר שָׁם הָאֱלֹהִים.</b> בוודאי גם משה פחד, אך תשוקתו להתקרב אל ה' והידיעה שהוא נציגם של ישראל גברו על אימתו.
(יט) <b>וַיֹּאמֶר ה' אֶל מֹשֶׁה: כֹּה תֹאמַר אֶל בְּנֵי יִשְׂרָאֵל: אַתֶּם רְאִיתֶם כִּי מִן הַשָּׁמַיִם,</b> מן המופשט <br>    <b>דִּבַּרְתִּי עִמָּכֶם.</b>
(כ) כיוון שלא ראיתם כל דמות או צורה במפגש עמי,<br>    <b>לֹא תַעֲשׂוּן אִתִּי</b>, וגם בעבורי<br>    <b>אֱלֹהֵי כֶסֶף וֵאלֹהֵי זָהָב, לֹא תַעֲשׂוּ לָכֶם.</b> אל תנסו לייצג אותי באמצעות דמות או צורת גוף. ובכל זאת מותר לעבוד את ה' גם בפולחן ממשי הכרוך באמצעים פיזיים, אלא שאלו צריכים לעמוד בהגדרות מסוימות:
(כא) <b>מִזְבַּח אֲדָמָה תַּעֲשֶׂה לִּי, וְזָבַחְתָּ עָלָיו אֶת עֹלֹתֶיךָ וְאֶת שְׁלָמֶיךָ, אֶת צֹאנְךָ וְאֶת בְּקָרֶךָ. בְּכָל הַמָּקוֹם אֲשֶׁר אַזְכִּיר</b>, אעשה שאזכר, בכך שאבחר לשכון שם, ועל ידי כן אתם תזכירו<br>    <br>    <b>אֶת שְׁמִי — אָבוֹא אֵלֶיךָ וּבֵרַכְתִּיךָ.</b> אפשרות פרשנית אחרת: כאשר אתה, האדם, תתפלל אלי ותעבוד אותי, יגרום הדבר לכך שאני, ה', אזכיר את שמי ואנכח.<br>    הנוכחות האלוקית והברכה אינן מוגבלות למקום מסוים. זוהי הצהרה כוללת לגבי התפילה והזכרת ה' שאינן תחומות במקום.
(כב) <b>וְאִם מִזְבַּח אֲבָנִים תַּעֲשֶׂה לִּי,</b> ולא מזבח מאדמה, כפי שתואר קודם וכפי שייבנה לצורך המשכן, <br>    <b>לֹא תִבְנֶה אֶתְהֶן גָּזִית.</b> אבניו לא יהיו גזוזות, מסותתות, <br>    <b>כִּי חַרְבְּךָ הֵנַפְתָּ עָלֶיהָ — וַתְּחַלְלֶהָ.</b> מקובל לפרש כי האיסור להשתמש באבנים אלו נובע מכך שהתורה לא רצתה שכלי המשחית העשויים ברזל, דוגמת החרב,<br>    ייטלו חלק בהכנת המזבח המכפר ומתקן.
(כג) <b>וְלֹא תַעֲלֶה בְמַעֲלֹת</b>, במדרגות<br>    <b>עַל מִזְבְּחִי, אֲשֶׁר לֹא תִגָּלֶה עֶרְוָתְךָ עָלָיו.</b> באותם זמנים לבשו חלוקים באורכים שונים, ובגדים תחתונים לא היו מצויים כלל. משום כך, עלייה במדרגות היתה עלולה לחשוף את הגוף. ולכן גם אם בפועל הגוף לא נחשף, שהרי הכהנים לובשים מכנסיים מתחת הכתונת — העלייה נתפשת כך לצופה מן הצד.
<h2>פרק כא</h2>
(א) <b>וְאֵלֶּה הַמִּשְׁפָּטִים</b>, מצוות הקשורות להסדרת חיי חברה תקינים, <br>    <b>אֲשֶׁר תָּשִׂים לִפְנֵיהֶם.</b> נראה שמשה מסר את הדברים לישראל מיד לאחר מתן תורה, ולפני שעלה להר לזמן ממושך,<br>    משום שהמבנה הכולל של חיי החברה, העומד במרכזם של המשפטים, דחוף יותר מעניינים אחרים.
(ב) <b>כִּי תִקְנֶה עֶבֶד עִבְרִי</b>, מי שנמצא במצב כלכלי כה קשה, שאין ביכולתו להתקיים מרכושו שלו, והוא מוכר את עצמו לעבד כדי להתפרנס באופן כלשהו; או מי שחויב בתשלום על גנבה שגנב, ולא היה מסוגל לשלמו אלא בהימכרותו לעבד <br>    <b>–</b><br>    <br>    <b>שֵׁשׁ שָׁנִים יַעֲבֹד.</b> עבודתו מוגבלת בזמן, ובכך אין הוא הופך לקניין גמור של אדונו. <br>    <b>וּבַ</b> שנה ה<br>    <b>שְּׁבִעִת יֵצֵא לַחָפְשִׁי חִנָּם,</b> לא נדרש ממנו לפדות עצמו בכסף בתום תקופת עבודתו.
(ג) <b>אִם בְּגַפּוֹ</b>, לבדו, ללא אשה וילדים<br>    <b>יָבֹא,</b> נכנס לעבדות, <br>    <b>בְּגַפּוֹ</b><br>    <b>יֵצֵא,</b> ישתחרר. <br>    <b>אִם בַּעַל אִשָּׁה הוּא</b> היה בכניסתו, הרי שהאדון נעזר למעשה בשירותיה של המשפחה, בין אם זו סייעה לו בעבודות שונות למרות שאינה חייבת מבחינה משפטית, כגמול על המזונות שהיא מקבלת מן האדון, שהרי אין לה מפרנס אחר; ובין שמלכתחילה דובר על כך כחלק מהעסקה.<br>    . כאשר העבד העברי משתחרר —<br>    <b>וְיָצְאָה אִשְׁתּוֹ עִמּוֹ.</b>
(ד) ואולם<br>    <b>אִם אֲדֹנָיו יִתֶּן לוֹ אִשָּׁה,</b> ברור מההקשר שאין מדובר באשה עברייה שהאדון שידך לעבדו, אלא בשפחה נכרית העובדת בביתו<br>    שאותה נתן לו האדון מתוך דאגה לרווחת העבד, או מטעמי כדאיות. <br>    <b>וְיָלְדָה לוֹ בָנִים אוֹ בָנוֹת</b>— <br>    <b>הָאִשָּׁה וִילָדֶיהָ תִּהְיֶה לַאדֹנֶיהָ,</b> היא תישאר שפחה, וילדיה יישארו עבדים ילידי בית, שהרי אין היא אשתו הגמורה של העבד, אלא מעין הטבה זמנית שקיבל מאדונו. <br>    <b>וְהוּא —</b>העבד,<br>    <b>יֵצֵא בְגַפּוֹ,</b> לבדו.
(ה) <b>וְאִם</b> לאחר שש השנים, כאשר כבר נולדו לו ילדים מן האשה שקיבל, והגיע זמנו לצאת בגפו,<br>    <b>אָמֹר יֹאמַר הָעֶבֶד:</b><br>    <b>אָהַבְתִּי אֶת אֲדֹנִי,</b> שעד כה חייתי כחלק ממשפחתו,<br>    <b>אֶת אִשְׁתִּי</b> שנתן לי אדוני<br>    <b>וְאֶת בָּנָי</b> שנולדו<br>    לי ממנה, <br>    <b>לֹא אֵצֵא חָפְשִׁי.</b> אני רוצה להישאר במקומי ובמעמד של עבד על אף המגבלות הכרוכות בכך.
(ו) <b>וְהִגִּישׁוֹ אֲדֹנָיו</b> באופן טקסי<br>    <b>אֶל הָאֱלֹהִים,</b> הדיינים, <br>    <b>וְהִגִּישׁוֹ</b> האדון <br>    <b>אֶל הַדֶּלֶת</b> העומדת בפתח הבית<br>    <b>אוֹ אֶל הַמְּזוּזָה,</b> המבנה התוחם את הדלת משני צדיה, <br>    <b>וְרָצַע</b>, חורר<br>    <b>אֲדֹנָיו אֶת אָזְנוֹ בַּמַּרְצֵעַ,</b> סימן לכך שוויתר על חירותו,<br>    <br>    <b>וַעֲבָדוֹ לְעֹלָם.</b> לפי מסורת חכמים — עד שנת היובל.
(ז) <b>וְכִי יִמְכֹּר אִישׁ</b> מישראל<br>    <b>אֶת בִּתּוֹ</b> הקטינה<br>    <b>לְאָמָה,</b> למשרתת <br>    <b>—</b><br>    <b>לֹא תֵצֵא כְּצֵאת הָעֲבָדִים</b> הנכרים. מעמדה של אמה עברייה גבוה ממעמד של שפחה נכרית, כהבדל שבין מעמדו של עבד עברי למעמדו של מי שמכונה 'עבד' סתם, שהוא עבד שאינו עברי.
(ח) <b>אִם רָעָה</b> היא <br>    <b>בְּעֵינֵי אֲדֹנֶיהָ, אֲשֶׁר לוֹ יְעָדָהּ.</b> כחלק מקניית אמה צריך האדון להביא בחשבון שמצווה עליו לשאתה לאשה או להשיאה לאחד מבניו. אם בכל זאת אין היא מוצאת חן בעיניו <br>    <b>—</b><br>    <b>וְהֶפְדָּהּ,</b> הוא יעזור לה להיפדות ולשוב לביתה, אם היא מעוניינת בכך ומוכנה לשלם את מחיר עבודתה שנשארה חייבת לו,<br>    או: לאפשר לה להיפדות על ידי אדם אחר שהיא רוצה להיכנס תחת חסותו. אולם <br>    <b>לְעַם נָכְרִי</b>, למשפחה זרה<br>    <br>    <b>לֹא יִמְשֹׁל לְמָכְרָהּ.</b> אין הוא רשאי לסחור בה, <br>    <b>בְּבִגְדוֹ</b>, יש בכך משום בגידה<br>    <b>בָהּ.</b> היא הגיעה לביתו מתוך ההנחה שתינשא לאחד מבני המשפחה. אם הנישואין הללו אינם יוצאים אל הפועל, אין להפקירה אלא לשחררה.
(ט) <b>וְאִם לִבְנוֹ יִיעָדֶנָּה,</b> ישיא אותה, אל לו ואל לבנו לנהוג בה כברכוש — <br>    <b>כְּמִשְׁפַּט הַבָּנוֹת יַעֲשֶׂה לָּהּ.</b> מבחינה משפטית מכירתה היא כעין התקשרות ראשונית, המקבילה לקידושין באשה אחרת.<br>    למרות שלא נישאה בדרכים הרגילות, אף זו נחשבת דרך מדרכי הנישואין, ולכן עליו לנהוג בה כבכל בת מבנות ישראל.
(י) <b>אִם</b> אשה<br>    <b>אַחֶרֶת יִקַּח לוֹ</b> הבן, לאחר שהאמה הפכה לאשתו — אל לו לפגוע במעמדה של אמה זו. הוא מחויב לקיים את החובות הפורמליות כלפיה, כאשתו לכל דבר: <br>    <b>שְׁאֵרָהּ</b>, מזונה, <br>    <b>כְּסוּתָהּ</b>, הבגדים הראויים לה <br>    <b>וְעֹנָתָה</b>, הקפדה על קיום יחסי אישות בזמנים קבועים<br>    — מכל הזכויות הללו <br>    <b>לֹא יִגְרָע,</b> גם אם נשא אשה אחרת על פניה.
(יא) <b>וְאִם שְׁלָשׁ אֵלֶּה</b>— שלוש האפשרויות האמורות: לקיחתה לעצמו, פדיונה או ייעודה לבנו,<br>    <br>    <b>לֹא יַעֲשֶׂה לָהּ</b><br>    <b>—</b><br>    <b>וְיָצְאָה חִנָּם אֵין כָּסֶף,</b> וכל החובות שהיו לה כלפי האדון בטלו.
(יב) <b>מַכֵּה אִישׁ,</b> מי שמכה את חברו בכל דרך שהיא, <br>    <b>ו</b> חברו<br>    <b>מֵת</b> מחמת המכה <br>    <b>— מוֹת יוּמָת.</b> עונשו של המכה הוא עונש מוות.
(יג) <b>ו</b> ההורג <br>    <b>אֲשֶׁר לֹא צָדָה,</b> שלא זמם להרוג את חברו בזדון ובערמה, אלא — <br>    <b>וְהָאֱלֹהִים אִנָּה לְיָדוֹ.</b> אירעה תאונה שבאה מכוח עליון — אין להמיתו. <br>    <b>וְשַׂמְתִּי</b>, אקבע<br>    <b>לְךָ מָקוֹם אֲשֶׁר יָנוּס שָׁמָּה,</b> שאליו יברח המכה בשגגה, כפי שיפורט בהמשך.
(יד) <b>וְכִי יָזִד אִישׁ עַל רֵעֵהוּ לְהָרְגוֹ בְעָרְמָה,</b> בזדון ובכוונה תחילה, ועל כן יש להמיתו. אפילו <br>    <b>מֵעִם מִזְבְּחִי תִּקָּחֶנּוּ לָמוּת.</b> היו אנשים שנאחזו בפועל בקרנותיו של המזבח, מעין בקשת חסות מאלוקים, כדי להתגונן מפגיעת החוק.<br>    יש בכך רק הגנה מידית וזמנית, שכן גם אם לא יהרגו אותו במקום הקודש, הוא יילקח משם, יועמד לדין ויידון למוות, מפני שהמזבח אינו מגן מפני העונש.
(טו) <b>וּמַכֵּה אָבִיו וְאִמּוֹ</b> לאו דווקא למוות. עצם הכאתם היא עברה חמורה ביותר, באשר היא היפוכה של החובה לכבדם. על כן <br>    <b>—</b><br>    <b>מוֹת יוּמָת.</b>
(טז) <b>וְגֹנֵב אִישׁ וּמְכָרוֹ,</b> החוטף את זולתו כדי למכרו לעבד, <br>    <b>וְנִמְצָא</b> החטוף <br>    <b>בְיָדוֹ</b>, גם אם לא הספיק למכרו <br>    <b>–</b><br>    <br>    <b>מוֹת יוּמָת.</b> זהו אחד מפירושיו המצמצמים של איסור הגנבה שבעשרת הדיברות. אמנם זהו איסור כללי ורחב, אך חכמים הבינו שהוא מתייחס בעיקר לגנבת אדם — שעליה חייבים מיתה.
(יז) <b>וּמְקַלֵּל</b>, המאחל רע<br>    ל<br>    <b>אָבִיו וְאִמּוֹ</b>, או לאמו <br>    <b>— מוֹת יוּמָת.</b>
(יח) <b>וְכִי יְרִיבֻן אֲנָשִׁים,</b> ומתוך הקטטה <br>    <b>וְהִכָּה אִישׁ אֶת רֵעֵהוּ בְּאֶבֶן אוֹ בְאֶגְרֹף</b> מכה העלולה לגרום למוות, <br>    <b>וְ</b> עם זאת, <br>    <b>לֹא יָמוּת,</b><br>    <b>וְנָפַל לְמִשְׁכָּב,</b> נעשה חולה מחמת המכות.
(יט) <b>אִם יָקוּם</b> האיש המוכה ממיטת חוליו, <br>    <b>וְהִתְהַלֵּךְ בַּחוּץ עַל מִשְׁעַנְתּוֹ,</b> על מקל ההליכה שלו,<br>    כלומר נראה שהוא הולך ומתרפא, והוא יכול להתהלך בכוחות עצמו בלא צורך להסתייע באחרים<br>    <br>    <b>— וְנִקָּה הַמַּכֶּה</b> מעונש המיתה שבו חייב מכה אדם שהרגוֹ, אשר הוזכר קודם לכן. <br>    <b>רַק שִׁבְתּוֹ יִתֵּן.</b> עליו לתת למוכה את ערך ביטול הזמן שנגרם לו משום שהיה מושבת, ונוסף לכך — <br>    <b>וְרַפֹּא יְרַפֵּא.</b> המכה צריך לשלם לו את דמי הטיפול הרפואי.
(כ) אולם — <br>    <b>וְכִי יַכֶּה אִישׁ אֶת עַבְדּוֹ אוֹ אֶת אֲמָתוֹ</b> שאינם מישראל, ומעמדם נמוך בהרבה מזה של עבד ואמה מישראל,<br>    <br>    <b>בַּשֵּׁבֶט,</b> במגלב, בשוט, <br>    <b>וּמֵת</b> העבד <br>    <b>תַּחַת יָדוֹ</b> מרוב המכות <br>    <b>—</b><br>    <b>נָקֹם יִנָּקֵם,</b> הריהו חייב מיתה, מכיוון שהרג אדם, גם אם לא היה בן חורין.
(כא) <b>אַךְ אִם</b> למרות שהכה אותו מכות קשות מאוד,<br>    <b>יוֹם אוֹ יוֹמַיִם</b> העבד<br>    <b>יַעֲמֹד,</b> ימשיך לחיות <br>    <b>—</b><br>    <b>לֹא יֻקַּם</b>, בית הדין לא יהרוג את האדון המכה, <br>    <b>כִּי</b> מקנת<br>    <b>כַסְפּוֹ הוּא</b>— העבד, ועל כן אחריות האדון לתוצאות הכאתו פחותה מפני שהכה אותו כדרך שהיו רודים בעבדים. זאת שלא כדינו של מי שמכה את חברו שאינו עבדו הכנעני, והמוכה מת מן המכות רק לאחר זמן;<br>    במקרה זה, כיוון שאינו עבדו — עונשו מוות.
(כב) <b>וְכִי יִנָּצוּ</b>, יתקוטטו <br>    <b>אֲנָשִׁים,</b> ומסביבם מתגודדים אנשים נוספים, <br>    <b>וְ</b> תוך כדי המריבה <br>    <b>נָגְפוּ אִשָּׁה הָרָה</b> שהיתה במקום. אחד מהם, שהתכוון להכות את חברו, הכה אותה בטעות, <br>    <b>וְיָצְאוּ יְלָדֶיהָ,</b> והמכה גרמה לה להפיל, <br>    <b>וְלֹא יִהְיֶה אָסוֹן</b>, האשה עצמה לא מתה<br>    — <br>    <b>עָנוֹשׁ יֵעָנֵשׁ</b> המכה <br>    <b>כַּאֲשֶׁר יָשִׁית</b>, יטיל<br>    <b>עָלָיו בַּעַל הָאִשָּׁה,</b><br>    <b>וְנָתַן בִּפְלִלִים,</b> בבית דין. בעל האשה יכול לתבוע תשלומים על הוולדות, אך אם הם אינם מגיעים לעמק השווה, בית הדין הוא שיקבע את הסכום המדויק.
(כג) <b>וְאִם אָסוֹן יִהְיֶה,</b> האשה תמות <br>    <b>—</b><br>    <b>וְנָתַתָּה נֶפֶשׁ תַּחַת נָפֶשׁ.</b> מתוך ההקשר נראה שאין משמעות הביטוי דין מוות, אלא חובה לשלם כסף בעבור נפשה, שהרי אין זה רצח מכוון,<br>    אלא גרימת מוות מתוך רשלנות.
(כד) ודומה לכך, אם אדם גרם נזק קבוע לאשה או לגבר תוך כדי מריבה או באופן אחר, עליו לשלם <br>    <b>עַיִן תַּחַת עַיִן, שֵׁן תַּחַת שֵׁן, יָד תַּחַת יָד, רֶגֶל תַּחַת רָגֶל,</b>
(כה) <b>כְּוִיָּה תַּחַת כְּוִיָּה, פֶּצַע</b> פתוח זב דם<br>    <b>תַּחַת פָּצַע, חַבּוּרָה</b>, מכה יבשה<br>    <b>תַּחַת חַבּוּרָה.</b>
(כו) <b>וְכִי יַכֶּה אִישׁ אֶת עֵין עַבְדּוֹ אוֹ אֶת עֵין אֲמָתוֹ</b> הכנעניים, שמעמדם נחות, <br>    <b>ו</b> כתוצאה מן המכה<br>    <b>שִׁחֲתָהּ</b>, קלקל את העין, הוציאהּ מכלל שימוש, והיא חשוכת מרפא <br>    <b>— לַחָפְשִׁי יְשַׁלְּחֶנּוּ תַּחַת עֵינוֹ.</b> העבד יצא לחופשי כתמורה לעין הפגועה.
(כז) <b>וְאִם שֵׁן עַבְדּוֹ אוֹ שֵׁן אֲמָתוֹ יַפִּיל.</b> גם אם האדון רק מוציא שן מפיו <br>    <b>—</b><br>    <b>לַחָפְשִׁי יְשַׁלְּחֶנּוּ תַּחַת שִׁנּוֹ</b> בתור קנס.
(כח) <b>וְכִי יִגַּח שׁוֹר</b> השייך לאדם מסוים<br>    <b>אֶת אִישׁ אוֹ אֶת אִשָּׁה — וָמֵת,</b> האיש או האשה מתו בעקבות נגיחתו. <br>    <b>סָקוֹל יִסָּקֵל הַשּׁוֹר,</b><br>    <b>וְ</b> יותר מזה — <br>    <b>לֹא יֵאָכֵל אֶת בְּשָׂרוֹ.</b> אסור להשתמש בבשרו משעה שהוא נידון למוות, אפילו לפני הסקילה,<br>    <br>    <b>וּבַעַל הַשּׁוֹר נָקִי,</b> מעונש נוסף מלבד אבדן השור שהיה ברשותו, שהרי הוא לא היה אשם.
(כט) <b>וְאִם שׁוֹר נַגָּח הוּא מִתְּמֹל שִׁלְשֹׁם.</b> אם אין הדבר מתרחש לראשונה, וכבר ראו בעבר שהוא נוגח אדם ומסכנו כמה פעמים,<br>    <br>    <b>וְהוּעַד בִּבְעָלָיו,</b> וכבר אנשים העידו על כך בבעליו, ורשויות המשפט הזהירוהו שהשור מסוכן, <br>    <b>ו</b> בכל זאת הבעלים <br>    <b>לֹא יִשְׁמְרֶנּוּ,</b><br>    <b>וְהֵמִית</b> השור הזה <br>    <b>אִישׁ אוֹ אִשָּׁה — הַשּׁוֹר יִסָּקֵל</b> על אשר הרג אדם, כאמור, <br>    <b>וְגַם בְּעָלָיו יוּמָת.</b> יש לדייק שכאן לא ננקט הניסוח החוזר ונשנה בעניין לציון עונש מוות מחוייב — מוֹת יוּמָת. מכאן למדו שראוי הוא למות בשל רשלנותו הפושעת,
(ל) אך <br>    <b>אִם כֹּפֶר יוּשַׁת עָלָיו,</b> אם יוטל על בעל השור לשלם כסף<br>    <b>—</b><br>    <b>וְנָתַן פִּדְיֹן נַפְשׁוֹ,</b> בעל השור יפדה את עצמו; במקום שיומת, הוא משלם כופר תמורת עצמו, או: הוא משלם את פדיון נפשו של הנהרג, לפי קנה מידה אובייקטיבי להערכת אדם.<br>    <br>    <b>כְּכֹל אֲשֶׁר יוּשַׁת עָלָיו</b> בבית הדין.
(לא) <b>אוֹ בֵן</b>, ילד<br>    <b>יִגָּח אוֹ בַת</b>, ילדה<br>    <b>יִגָּח</b><br>    <b>—</b><br>    <b>כַּמִּשְׁפָּט הַזֶּה יֵעָשֶׂה לּוֹ.</b> אין המשפט על ההריגה או הרציחה תלוי בגילו של הנרצח.
(לב) <b>אִם עֶבֶד</b> כנעני<br>    <b>יִגַּח הַשּׁוֹר אוֹ אָמָה</b> כנענית, שאין להם מעמד גמור של אזרחים <br>    <b>—</b><br>    <b>כֶּסֶף שְׁלֹשִׁים שְׁקָלִים יִתֵּן</b> בעל השור <br>    <b>לַאדֹנָיו</b> של העבד או האמה, <br>    <b>וְהַשּׁוֹר יִסָּקֵל,</b> כמו בכל מקרה של הריגת אדם.
(לג) <b>וְכִי יִפְתַּח אִישׁ בּוֹר</b> שהיה עליו מכסה כראוי, <br>    <b>אוֹ כִּי יִכְרֶה</b>, יחפור<br>    <b>אִישׁ בֹּר</b> בעצמו, <br>    <b>וְלֹא יְכַסֶּנּוּ,</b><br>    <b>וְנָפַל שָׁמָּה שּׁוֹר אוֹ חֲמוֹר</b> או כל בעל חיים אחר.
(לד) <b>בַּעַל הַבּוֹר</b>, הפותח או הכורה את הבור<br>    <br>    <b>יְשַׁלֵּם</b> פיצויים,<br>    כי הוא אחראי לנזקים הללו. <br>    <b>כֶּסֶף יָשִׁיב לִבְעָלָיו</b> של השור או החמור, <br>    <b>וְהַמֵּת יִהְיֶה לּוֹ.</b> לאחר שישלם את דמי הנזק בשלמות, נותרה הנבלה שממנה אפשר עוד ליהנות, והוא יהיה רשאי לקחתה. לבעלים לא תהיה זכות על הנבלה משום שהם קיבלו את מלוא ערכו של השור.
(לה) <b>וְכִי יִגֹּף</b> יפגע בכל דרך שהיא, בנגיחה, בדחיפה או בדרך אחרת,<br>    <br>    <b>שׁוֹר</b> ששייך ל<br>    <b>אִישׁ אֶת</b>ה<br>    <b>שׁוֹר</b> ששייך ל<br>    <b>רֵעֵהוּ,</b><br>    <b>וָמֵת</b> השור האחר בעקבות הנגיפה הזאת. <br>    <b>וּמָכְרוּ אֶת הַשּׁוֹר הַחַי,</b> המזיק, <br>    <b>וְחָצוּ אֶת כַּסְפּוֹ,</b> יחלקו את התשלום שקיבלו בעבורו לשניים, <br>    <b>וְגַם אֶת</b> מחירו של השור <br>    <b>הַמֵּת,</b> מחיר הנבלה<br>    <b>יֶחֱצוּן,</b> יחלקו לשניים. באופן זה בעל השור שהרג משלם למעשה את חצי הנזק, כי הוא משלם מחצית מערך שורו, בניכוי מחצית משווי הנבלה. המכירה האמורה היא אפוא ביטוי לזכות המוקנית לבעל השור שמת בחלק מהשור החי.
(לו) <b>אוֹ</b>, אם<br>    <br>    <b>נוֹדַע</b> לבית הדין<br>    <b>כִּי שׁוֹר נַגָּח</b>, נוגח<br>    <b>הוּא מִתְּמוֹל שִׁלְשֹׁם,</b> וזו כבר לפחות הפעם השלישית או הפעם הרביעית שהוא נוגח,<br>    <br>    <b>ו</b> בכל זאת <br>    <b>לֹא יִשְׁמְרֶנּוּ בְּעָלָיו</b>, בעליו לא נקט בכל האמצעים הראויים לשמרו <br>    <b>— שַׁלֵּם יְשַׁלֵּם שׁוֹר</b> שלם <br>    <b>תַּחַת הַשּׁוֹר</b> שנהרג, <br>    <b>וְהַמֵּת יִהְיֶה לּוֹ,</b> לבעל השור הנוגח, כיוון שבעל השור המת קיבל את כל דמיו.
(לז) <b>כִּי יִגְנֹב אִישׁ שׁוֹר אוֹ שֶׂה וּטְבָחוֹ אוֹ מְכָרוֹ</b>. אין זו חמדנות פשוטה בלבד, אלא פשע מתמשך שמגיע עד אובדן הדבר הגנוב <br>    <b>— חֲמִשָּׁה בָקָר</b>, שוורים, פי חמש<br>    <b>יְשַׁלֵּם תַּחַת הַשּׁוֹר,</b> לעומת גנב רגיל המשלם כפליים מדמי הגנבה בתור קנס.<br>    <br>    <b>ו</b> במקרה של גנבת צאן <br>    <b>אַרְבַּע צֹאן תַּחַת הַשֶּׂה,</b> פי ארבע מערכו.
<h2>פרק כב</h2>
(א) <b>אִם בַּמַּחְתֶּרֶת</b>, בחפירה מיוחדת שחפר<br>    <b>יִמָּצֵא הַגַּנָּב, וְהֻכָּה</b> על ידי בעל הבית או על ידי מישהו אחר שמצאוֹ <br>    <b>וָמֵת — אֵין לוֹ דָּמִים,</b> ההורג אינו אחראי למיתתו. מעשה זה מקביל לפריצה, לפי החוק הפלילי, שהעונש עליה חמור מן העונש שעל גנבה. הפורץ, בתנאים מסוימים, נתפס כמי שמסוגל להרוג אם יעמדו בדרכו או ינסו לפגוע בו. משום כך, אם בעל הבית יהרוג אותו כשיבקש למנוע את הגנבה, הוא יהיה פטור מעונש, שכן אפשר להחשיב את המעשה כהגנה עצמית.
(ב) <b>אִם זָרְחָה הַשֶּׁמֶשׁ עָלָיו,</b> על הגנב, כלומר אם בא בשעות היום,<br>    או שיצא מהמחתרת לאוויר העולם, מקום השמש,<br>    יש להניח שלא בא להרוג אלא לגנוב רכוש בלבד, שכן הוא סבור שבעל הבית אינו בבית ולא בא על עסקי נפשות, לעומת החותר בלילה שרוב בני אדם היו שוהים בבתיהם, ולכן —<br>    <b>דָּמִים לוֹ</b>, הורגו נחשב כשופך דמים ודינו כדין כל רוצח, משום שגנב כזה אינו נדון כרוצח פוטנציאלי, אלא כגנב פשוט, שאינו חייב מיתה. והגנב <br>    <b>שַׁלֵּם יְשַׁלֵּם</b> את הגנבה, ו<br>    <b>אִם אֵין לוֹ</b> לשלם —<br>    <b>וְנִמְכַּר בִּגְנֵבָתוֹ</b> בתור עבד עברי,<br>    ובכסף המכירה יחזיר את ערך הגנבה.
(ג) <b>אִם הִמָּצֵא תִמָּצֵא בְיָדוֹ</b> של גנב, <br>    <b>הַגְּנֵבָה, מִשּׁוֹר עַד חֲמוֹר עַד שֶׂה,</b> כל מיני בעלי החיים<br>    <br>    <b>חַיִּים</b> ולא טבוחים —<br>    <b>שְׁנַיִם יְשַׁלֵּם.</b> עליו להחזיר את הגנבה, ולהוסיף עליה סכום השווה לערכה.
(ד) <b>כִּי יַבְעֶר אִישׁ</b> יניח לבהמותיו לרעות<br>    ב<br>    <b>שָׂדֶה אוֹ</b>ב<br>    <b>כֶרֶם וְשִׁלַּח אֶת בְּעִירוֹ</b>, בהמותיו <br>    <b>וּבִעֵר</b>, השחית, אכל<br>    <b>בִּשְׂדֵה אַחֵר</b>, בשדה של אדם אחר בגלל חוסר זהירות או בכוונה <br>    <b>—</b><br>    <b>מֵיטַב שָׂדֵהוּ וּמֵיטַב כַּרְמוֹ יְשַׁלֵּם.</b> אם המזיק אינו משלם בכסף, הניזק רשאי לבחור לעצמו את הערך המקביל לנזק מתוך השדה או הכרם הטובים ביותר של המזיק בתור פיצוי.
(ה) <b>כִּי תֵצֵא אֵשׁ</b>, תתפשט ממקום הבערתה<br>    <b>וּמָצְאָה קֹצִים,</b><br>    <b>ו</b> כתוצאה<br>    מכך<br>    <b>נֶאֱכַל גָּדִישׁ</b>, ערֵמת תבואה <br>    <b>אוֹ הַקָּמָה</b>, יבול התבואה <br>    <b>אוֹ</b> נחרכה אדמת<br>    <b>הַשָּׂדֶה</b> עצמו, ונגרם נזק <br>    <b>—</b><br>    <b>שַׁלֵּם יְשַׁלֵּם הַמַּבְעִר אֶת הַבְּעֵרָה,</b> את כל הנזקים הללו.
(ו) <b>כִּי יִתֵּן אִישׁ אֶל רֵעֵהוּ כֶּסֶף אוֹ כֵלִים לִשְׁמֹר,וְגֻנַּב מִבֵּית הָאִישׁ,אִם יִמָּצֵא הַגַּנָּב —יְשַׁלֵּם שְׁנָיִם.</b> דין התשלום הכפול שהוזכר קודם אינו מוגבל לגנבת בעלי חיים, אלא הוא חל על כל דבר גנוב.
(ז) <b>אִם לֹא יִמָּצֵא הַגַּנָּב,</b> ושומר הפיקדון טוען שהדבר נעלם בלא ידיעתו, מתעוררת השאלה שמא לא היתה גנבה כלל. על כן — <br>    <b>וְנִקְרַב בַּעַל הַבַּיִת אֶל הָאֱלֹהִים,</b> הדיינים, <br>    <b>אִם לֹא שָׁלַח יָדוֹ בִּמְלֶאכֶת</b>, בחפץ<br>    <b>רֵעֵהוּ</b> כדי לאשר את טענתו.
(ח) <b>עַל כָּל דְּבַר פֶּשַׁע,</b> טענת שקר כאילו נגנב החפץ, או על כל גנבה עצמה — <br>    <b>עַל שׁוֹר, עַל חֲמוֹר, עַל שֶׂה, עַל שַׂלְמָה,</b> בגד,<br>    <b>עַל כָּל אֲבֵדָה</b><br>    <b>אֲשֶׁר יֹאמַר כִּי הוּא זֶה,</b> שבעל האבדה יכול להצביע עליו ולטעון שזו אבדתו, <br>    <b>עַד הָאֱלֹהִים</b>, הדיינים <br>    <b>יָבֹא דְּבַר שְׁנֵיהֶם,</b> ובבית הדין יפסקו. השומר <br>    <b>אֲשֶׁר יַרְשִׁיעֻן אֱלֹהִים</b>, הדיינים <br>    <b>— יְשַׁלֵּם שְׁנַיִם לְרֵעֵהוּ,</b> למפקיד.
(ט) <b>כִּי יִתֵּן אִישׁ אֶל רֵעֵהוּ חֲמוֹר אוֹ שׁוֹר אוֹ שֶׂה וְכָל בְּהֵמָה לִשְׁמֹר, וּמֵת</b>, והבהמה מתה <br>    <b>אוֹ נִשְׁבַּר</b>, שברה יד או רגל <br>    <b>אוֹ נִשְׁבָּה,</b> נפלה בשבי, ו<br>    <b>אֵין רֹאֶה,</b> לא היו עדים למקרה ולתוצאותיו,
(י) <b>שְׁבֻעַת ה' תִּהְיֶה בֵּין שְׁנֵיהֶם.</b> מכיוון שאחד טוען שמסר חפץ ביד חברו, והשני טוען טענת פטור, שהרי אין השומר אחראי על אונסים, ההכרעה ביניהם תיעשה באמצעות שבועתו של שומר הפיקדון. <br>    <b>אִם לֹא שָׁלַח יָדוֹ בִּמְלֶאכֶת רֵעֵהוּ,</b> שלא השתמש בפיקדון שלא ברשות, <br>    <b>וְלָקַח בְּעָלָיו</b> של החפץ שנעלם את השבועה, כלומר עליו להאמין לה.<br>    או: ייקח את השברים או את הנבלה,<br>    <br>    <b>וְ</b> השומר שנשבע <br>    <b>לֹא יְשַׁלֵּם.</b>
(יא) <b>וְאִם גָּנֹב יִגָּנֵב מֵעִמּוֹ</b>, מיד השומר <br>    <b>—</b><br>    <b>יְשַׁלֵּם לִבְעָלָיו,</b> מכיוון שהוא אחראי לשמירתו.
(יב) <b>אִם טָרֹף יִטָּרֵף</b> על ידי חיה רעה <br>    <b>—</b><br>    <b>יְבִאֵהוּ עֵד</b>. השומר יצטרך להביא עדות לטרפה, שרידי בעלי החיים שנטרף, כגון כרעיים או בדל אוזן,<br>    ובמקרה זה על <br>    <b>הַטְּרֵפָה לֹא יְשַׁלֵּם.</b>
(יג) <b>וְכִי יִשְׁאַל אִישׁ מֵעִם רֵעֵהוּ</b> כלי או בעל חיים על מנת להשתמש בו, <br>    <b>וְנִשְׁבַּר</b> החפץ השאול או נפגעה הבהמה שנשאלה <br>    <b>אוֹ מֵת,</b> כיוון ש<br>    <b>בְּעָלָיו</b> של החפץ <br>    <b>אֵין</b> נמצא<br>    <b>עִמּוֹ</b><br>    <b>– שַׁלֵּם יְשַׁלֵּם</b> השואל. אחריותו של השואל גדולה יותר משל השומר שכן קיבל את החפץ כטובה. על כן עליו לשלם לא רק על נזקי אבדה וגנבה, אלא גם על אונס.
(יד) <b>אִם בְּעָלָיו</b> של החפץ נמצא <br>    <b>עִמּוֹ — לֹא יְשַׁלֵּם,</b> שכן נוכחות הבעלים מסייעת לקבוע שהשואל לא השתמש באופן לא ראוי בחפץ.<br>    <b>אִם שָׂכִיר הוּא,</b> והחפץ לא הושאל לו כטובה אלא הוא מוחזק אצלו לשימוש תמורת תשלום — ההפסד<br>    <b>בָּא</b>, הלך ושולם<br>    <b>בִּשְׂכָרוֹ.</b> לעומת השואל, השוכר אינו חייב בכל הפיצויים על הנזק.
(טו) <b>וְכִי יְפַתֶּה אִישׁ בְּתוּלָה אֲשֶׁר לֹא אֹרָשָׂה</b>, פנויה <br>    <b>וְשָׁכַב עִמָּהּ —</b><br>    <b>מָהֹר יִמְהָרֶנָּה</b>, ייתן לה מוהר, נדוניה ויישא אותה<br>    <b>לּוֹ לְאִשָּׁה.</b> העונש על הפיתוי מתבטא בחובת נישואין.<br>    אולם האב רשאי לסרב לכך:
(טז) <b>אִם מָאֵן יְמָאֵן אָבִיהָ לְתִתָּהּ לוֹ —</b>המפתה לא יישא אותה, אך <br>    <b>כֶּסֶף יִשְׁקֹל</b> ישלם<br>    <br>    <b>כְּמֹהַר הַבְּתוּלֹת,</b> התשלום הקבוע שנהגו לשלם בנישואי בתולה.
(יז) <b>מְכַשֵּׁפָה לֹא תְחַיֶּה,</b> יש להמיתה. חטא הכישוף חמור מפני שייכותו לעבודה זרה שאיסורה הוא עיקר גדול בתורה.
(יח) <b>כָּל שֹׁכֵב עִם בְּהֵמָה — מוֹת יוּמָת,</b> בין אם האדם סביל או פעיל, בין שהוא גבר או אשה.
(יט) <b>זֹבֵחַ לָאֱלֹהִים</b>, לכל הכוחות שאינם ה'; בין שזהו אליל מעץ ואבן ובין שזהו כוח מופשט, מלאך<br>    <br>    <b>— יָחֳרָם,</b> ייהרג, <br>    <b>בִּלְתִּי לַה' לְבַדּוֹ.</b> מותר לזבוח אך ורק לה'.
(כ) <b>וְגֵר לֹא תוֹנֶה,</b> לא תצער,<br>    או: לא תרמה, <br>    <b>וְלֹא תִלְחָצֶנּוּ,</b><br>    <b>כִּי גֵרִים הֱיִיתֶם בְּאֶרֶץ מִצְרָיִם,</b> וכיוון שהכרתם מניסיונכם את מצבו של הגר, עליכם להיזהר ביותר שלא לצער את הגרים החיים ביניכם.
(כא) כיוצא בזה,<br>    <b>כָּל אַלְמָנָה וְיָתוֹם לֹא תְעַנּוּן</b> משום שאף הם מוגנים פחות ופגיעים יותר.
(כב) <b>אִם עַנֵּה תְעַנֶּה אֹתוֹ,</b> דע לך <br>    <b>כִּי אִם צָעֹק יִצְעַק אֵלַי — שָׁמֹעַ אֶשְׁמַע צַעֲקָתוֹ,</b> כיוון שאין לו חסות אחרת, אני הוא אֲבִי יְתוֹמִים וְדַיַּן אַלְמָנוֹת.
(כג) וכשאשמע צעקתם — <br>    <b>וְחָרָה אַפִּי, וְהָרַגְתִּי אֶתְכֶם בֶּחָרֶב,</b><br>    <b>וְהָיוּ נְשֵׁיכֶם אַלְמָנוֹת וּבְנֵיכֶם יְתֹמִים</b>, מידה כנגד מידה.
(כד) <b>אִם כֶּסֶף תַּלְוֶה אֶת עַמִּי, אֶת הֶעָנִי עִמָּךְ,</b> הדין מתייחס לכל העם, אך חמור הוא במיוחד כלפי העני. <br>    <b>לֹא תִהְיֶה לוֹ כְּנֹשֶׁה,</b> כבעל חוב הדוחק בלווה בתקיפות.<br>    אזהרה נוספת: <br>    <b>לֹא תְשִׂימוּן עָלָיו נֶשֶׁךְ,</b> ריבית.
(כה) <b>אִם חָבֹל תַּחְבֹּל</b>, תקח למשכון את <br>    <b>שַׂלְמַת רֵעֶךָ,</b> בגד חברך, <br>    <b>עַד בֹּא הַשֶּׁמֶשׁ תְּשִׁיבֶנּוּ לוֹ.</b> עליך לדאוג להחזיר לו עד הלילה.
(כו) <b>כִּי הִיא כְְסוּתֹה לְבַדָּהּ,</b> לבושו היחיד. <br>    <b>הִיא שִׂמְלָתוֹ לְעֹרוֹ. בַּמֶּה יִשְׁכָּב?!</b> אם אין ממשכנים דברי מותרות מהלווה, אלא את בגדיו, מן הסתם הוא עני. ביום הוא יסתפק בבגדו הבסיסי, אך בלילה, אם הוא נאלץ להשתמש בשמלתו כשמיכה, והיא ממושכנת — לא יהיה לו במה להתכסות. <br>    <b>וְהָיָה כִּי יִצְעַק אֵלַי</b> מתוך מצוקתו,<br>    <br>    <b>וְשָׁמַעְתִּי, כִּי חַנּוּן אָנִי.</b> אין זו טענה מצד הדין, אך מצבו מעורר רחמים. לכן בערב יש להחזיר את המשכון ללווה.
(כז) <b>אֱלֹהִים</b>, דיינים<br>    <b>לֹא תְקַלֵּל.</b> אסור לקלל כל אדם.<br>    אולם ייתכן שקללת הדיינים נאסרה באיסור נוסף משום שאצל מי שמפסיד במשפט שכיח יותר הרצון לקלל את השופט.<br>    באופן דומה, <br>    <b>וְנָשִׂיא</b> עליון<br>    <br>    <b>בְעַמְּךָ לֹא תָאֹר,</b> תקלל. גם מנהיגים עלולים להוות מטרה לחציהם של מי שנפגעו מן המערכת שהם עומדים בראשה.
(כח) <b>מְלֵאָתְךָ</b>, התרומות המוצקות מתבואת הגורן<br>    <b>וְדִמְעֲךָ</b>, התרומות מן הנוזלים,<br>    <br>    <b>לֹא תְאַחֵר</b> בנתינתם. מעבר לחובה להפרישם, האדם מצווה לעשות זאת בזמן הראוי.<b>בְּכוֹר בָּנֶיךָ תִּתֶּן לִּי.</b> כפי שנזכר כבר, את בכור הבנים אין נותנים בפועל, אלא פודים אותו בכסף.
(כט) הקדשת הבכור אינה חלה על בכור האדם בלבד, אלא — <br>    <b>כֵּן תַּעֲשֶׂה לְשֹׁרְךָ</b>ו<br>    <b>לְצֹאנֶךָ.</b><br>    <br>    אולם לגביהם — <br>    <b>שִׁבְעַת יָמִים יִהְיֶה</b> הוולד <br>    <b>עִם אִמּוֹ, בַּיּוֹם הַשְּׁמִינִי תִּתְּנוֹ לִי</b> כקרבן. ראוי לתת לעגל או לכבש הקטן לפחות שבוע של חסד להישאר עם אמו.
(ל) <b>וְאַנְשֵׁי קֹדֶשׁ תִּהְיוּן לִי,</b> ואחת ההשתמעויות הנגזרות מהיותכם גוי קדוש היא —<br>    <b>וּבָשָׂר בַּשָּׂדֶה טְרֵפָה</b>, בשר בהמה שנמצא בשדה לאחר שחיה טרפה אותה,<br>    <b>לֹא תֹאכֵלוּ.</b> אולם אינכם אסורים בהנאה אחרת מגוויית הבהמה, למשל —<br>    <b>ל</b> אכילת <br>    <b>כֶּלֶב תַּשְׁלִכוּן אֹתוֹ.</b>
<h2>פרק כג</h2>
(א) <b>לֹא תִשָּׂא שֵׁמַע שָׁוְא,</b> אל תקבל עדות שקר או עדות שנמסרת לרעת אדם שאין בה כל תועלת.<br>    <b>אַל תָּשֶׁת</b>, תשים <br>    <b>יָדְךָ</b>, תשתתף<br>    <b>עִם רָשָׁע, לִהְיֹת עֵד חָמָס.</b> אל תתחבר עם עד רשע להעיד, גם אם תדע שהעדות אמתית, ואל תשתתף עם אחר בעדות שקר, גם אם העדות תתקיים בלעדיך.<br>    גם בסיסו של עניין זה הופיע בין הדיברות: לֹא תַעֲנֶה בְרֵעֲךָ עֵד שָׁקֶר.
(ב) <b>לֹא תִהְיֶה אַחֲרֵי רַבִּים לְרָעֹת.</b> אל תיגרר אחר מעשיהם ודבריהם של הרבים, אם אינך מאמין בהם. אמירה זו תקפה תמיד, אך היא נחוצה ביתר שאת לדיין, שכן ההכרעה על פי הצדק מונחת על כתפיו. בשום אופן אסור לו להסתמך על דעת הרוב ולהצטרף אליה בניגוד להכרתו. <br>    <b>וְלֹא תַעֲנֶה עַל רִב</b>, בעניינו של ריב אל תצטרף <br>    <b>לִנְטֹת אַחֲרֵי רַבִּים,</b> בזמן שיש בכך <br>    <b>לְהַטֹּת</b> את הדין לפי דעתך.
(ג) <b>וְדָל</b>, ועני<br>    <b>לֹא תֶהְדַּר</b>, תכבד, תעדיף<br>    <b>בְּרִיבוֹ,</b> במשפטו. דין זה, הפונה אל הדיין, מתמודד עם הנטייה לחוס על בעל הדין החלש. יש להוציא את משפט הצדק לאור, גם אם ייפגע מי שמעורר רחמים.
(ד) <b>כִּי תִפְגַּע</b>, תיתקל, תפגוש<br>    <b>שׁוֹר</b> של <br>    <b>אֹיִבְךָ אוֹ חֲמֹרוֹ,</b> והוא <br>    <b>תֹּעֶה</b>, אובד בדרך <br>    <b>—</b><br>    <b>הָשֵׁב תְּשִׁיבֶנּוּ לוֹ.</b> אסור לך לפגוע בבהמה זו כדי להזיק לאויבך, ולא זו בלבד אלא שעליך לפעול למען החזרתה לבעליה.
(ה) <b>כִּי תִרְאֶה חֲמוֹר שֹׂנַאֲךָ רֹבֵץ תַּחַת מַשָּׂאוֹ,</b> שכן הטעינו עליו משא כבד מדי, והוא מתעקש שלא לקום, עד שיפרקו חלק מן המשא, <br>    <b>וְחָדַלְתָּ מֵעֲזֹב,</b> האם תימנע מלעזור<br>    <br>    <b>לוֹ</b>, לבעל החמור?!<br>    – אל תעשה כן, אלא <br>    <b>עָזֹב תַּעֲזֹב עִמּוֹ.</b> עליך לעזור לו ולפרוק ממנו את הנטל המכביד.
(ו) <b>לֹא תַטֶּה מִשְׁפַּט אֶבְיֹנְךָ</b>, העני מעמך<br>    <b>בְּרִיבוֹ.</b> לעומת האיסור הנזכר על הידור הדל,<br>    הפונה אל רגשותיהם הנאצלים של הדיינים, שכיח לא פחות שהדיין יעדיף את בעל הדין האמיד, שהרי כוח המחאה של בעל הדין הדל מצומצם יותר.
(ז) <b>מִדְּבַר שֶׁקֶר תִּרְחָק.</b> מן ההקשר נראה שאף הנחיה זו פונה אל הדיין, ומדריכה אותו שכאשר הוא חש שאחד הצדדים משמיע טענות שקר, עליו לסמוך על תחושתו, גם אם לא יוכל להוכיחה, ולדחות אותן. <br>    <b>וְנָקִי וְצַדִּיק אַל תַּהֲרֹג,</b> אם אתה, הדיין, חושש שאדם נקי וצדיק חויב בדין בעקבות עדות שקר, אל לך לחייבו, וכמובן עליך למנוע את הוצאתו להורג, <br>    <b>כִּי לֹא אַצְדִּיק רָשָׁע,</b> ההורג נקי וצדיק.
(ח) <b>וְשֹׁחַד</b>, מתנה או טובת הנאה מאחד מבעלי הדין<br>    <b>לֹא תִקָּח,</b><br>    <b>כִּי הַשֹּׁחַד יְעַוֵּר</b> את האנשים ה<br>    <b>פִּקְחִים,</b> שהיה ראוי להם לראות ולהבחין באמת, <br>    <b>וִיסַלֵּף</b>, יעוות את <br>    <b>דִּבְרֵי</b>ה<br>    <b>צַדִּיקִים.</b>
(ט) <b>וְגֵר לֹא תִלְחָץ,</b> תייסר. אל תפגע בו, אל תפלה אותו, אל תעמיד בפניו דקדוקי פרטים שאין ביכלתו לקיימם, משום שהוא זר במקום וחסר הגנה. <br>    <b>ו</b> הרי <br>    <b>אַתֶּם</b>, ישראל, <br>    <b>יְדַעְתֶּם אֶת נֶפֶשׁ הַגֵּר כִּי גֵרִים הֱיִיתֶם בְּאֶרֶץ מִצְרָיִם.</b>
(י) <b>וְשֵׁשׁ שָׁנִים תִּזְרַע אֶת אַרְצֶךָ,</b> תעבוד אותה, <br>    <b>וְאָסַפְתָּ אֶת תְּבוּאָתָהּ,</b>
(יא) <b>וְ</b> את השנה<br>    <b>הַשְּׁבִיעִת תִּשְׁמְטֶנָּה</b>, תניח מידך, <br>    <b>וּנְטַשְׁתָּהּ,</b> ותעזוב אותה. תפסיק לעסוק בה בעבודת השדה, והשדה לא ייחשב אז שלך — <br>    <b>וְאָכְלוּ אֶבְיֹנֵי עַמֶּךָ.</b> אם תפקיר את יבול האדמה, באופן טבעי הוא ייאכל על ידי אביוני עמך. <br>    <b>וְיִתְרָם</b>, ואת מה שהאביונים יותירו ולא יאכלו <br>    <b>תֹּאכַל חַיַּת הַשָּׂדֶה.</b><br>    <b>כֵּן תַּעֲשֶׂה לְכַרְמְךָ לְזֵיתֶךָ.</b> ציווי זה אינו מתייחס לתבואה בלבד, אלא חל על כל גידולי הקרקע.
(יב) דומה לכך, <br>    <b>שֵׁשֶׁת יָמִים תַּעֲשֶׂה</b> את<br>    <b>מַעֲשֶׂיךָ,</b><br>    <b>וּבַיּוֹם הַשְּׁבִיעִי תִּשְׁבֹּת</b> אתה, <br>    <b>לְמַעַן יָנוּחַ</b> גם <br>    <b>שׁוֹרְךָ וַחֲמֹרֶךָ</b><br>    <b>וְיִנָּפֵשׁ</b>, וישקוט. השביתה תחול לא רק על העבד והאמה עצמם, אלא גם על <br>    <b>בֶּן אֲמָתְךָ</b>, אף אם הוא צעיר ועל כן אינו מתייגע בעבודתו, <br>    <b>וְהַגֵּר</b> העובד כשכיר.
(יג) <b>וּבְכֹל אֲשֶׁר אָמַרְתִּי אֲלֵיכֶם תִּשָּׁמֵרוּ.</b> ציווי כללי זה בא לקראת סופה של סדרת המשפטים המתייחסת למגוון תחומים רב. המחשבה כאילו אפשר לצאת ידי חובת התורה בשמירת רוב ההוראות או מקצתן אינה נכונה. אין אלו המלצות טובות; זוהי מערכת חוקים שלמה שכולה מחייבת. <br>    <b>וְשֵׁם אֱלֹהִים אֲחֵרִים לֹא תַזְכִּירוּ, לֹא יִשָּׁמַע עַל פִּיךָ.</b> זוהי הרחקה יתרה, מעבר לאיסור על פולחן מעשי של עבודה זרה.
(יד) <b>שָׁלֹשׁ רְגָלִים</b>, פעמים<br>    <br>    <b>תָּחֹג לִי בַּשָּׁנָה:</b>
(טו) <b>אֶת חַג הַמַּצּוֹת תִּשְׁמֹר,</b> כלומר <br>    <b>שִׁבְעַת יָמִים תֹּאכַל מַצּוֹת כַּאֲשֶׁר צִוִּיתִךָ</b> ביציאת מצרים.<br>    זהו המאפיין הבולט של ימי הפסח שלאחר ליל הסדר. חג זה ייעשה <br>    <b>לְמוֹעֵד</b>, בתקופת<br>    <b>חֹדֶשׁ הָאָבִיב, כִּי בוֹ יָצָאתָ מִמִּצְרָיִם. וְלֹא יֵרָאוּ פָנַי רֵיקָם.</b> את הכבוד שאתם רוחשים אלי ואל מקום משכני תבטאו בהבאת קרבנות.
(טז) <b>וְחַג הַקָּצִיר,</b> חג השבועות שחל בזמן קציר <br>    <b>בִּכּוּרֵי מַעֲשֶׂיךָ</b>, ראשית יבולך<br>    <b>אֲשֶׁר תִּזְרַע בַּשָּׂדֶה.</b> בתקופה זו מתחיל קציר החיטה. <br>    <b>וְחַג הָאָסִף,</b> חג הסוכות <br>    <b>בְּצֵאת</b>, בסיומה של<br>    <b>הַשָּׁנָה, בְּאָסְפְּךָ אֶת מַעֲשֶׂיךָ</b>, כאשר התבואה ורוב פֵּרות הקיץ כבר נקטפו<br>    <b>מִן הַשָּׂדֶה.</b>
(יז) <b>שָׁלֹשׁ פְּעָמִים בַּשָּׁנָה</b>— בפסח, שבועות וסוכות —<br>    <b>יֵרָאֶה כָּל זְכוּרְךָ</b>, הזכרים שבעם ישראל <br>    <b>אֶל פְּנֵי הָאָדֹן ה'.</b> במועדים המרכזיים הללו, שיש להם היבטים חקלאיים, הגברים צריכים להיראות במקדש, כנתינים אצל אדונם.
(יח) <b>לֹא תִזְבַּח עַל חָמֵץ</b> את <br>    <b>דַּם זִבְחִי.</b> מעבר לאיסור הכללי שיימצא בפסח חמץ, גם סמוך להקרבת קרבן הפסח יש לבער את החמץ. אפשר שמלבד הקרבת קרבן פסח על החמץ, הכתוב בא להזהיר ביתר שאת על הימצאות חמץ סמוך לזביחת קרבנות אחרים בימי הפסח או בביתו של המקריב.<br>    <br>    <b>וְלֹא יָלִין חֵלֶב</b>, השומן הנשרף על המזבח, של קרבן<br>    <b>חַגִּי עַד בֹּקֶר.</b> את הקרבתם של קרבן הפסח הקרב בי"ד בניסן, ושל קרבן החגיגה הבאה בחג, יש לסיים ביומם, ואסור להשהותם עד למחרת.
(יט) <b>רֵאשִׁית בִּכּוּרֵי אַדְמָתְךָ</b> הפֵּרות הראשונים, או: המובחרים שבפֵּרות<br>    <br>    <b>תָּבִיא</b> אל<br>    <b>בֵּית ה' אֱלֹהֶיךָ.</b> מצווה זו לא התקיימה בחג מסוים אלא בתקופה שבין הקציר לאסיף, כלומר בין חג השבועות לחג הסוכות.<br>    <b>לֹא תְבַשֵּׁל גְּדִי בַּחֲלֵב אִמּוֹ,</b> שכן בישולו של גדי בחלב שממנו הוא היה אמור להיזון נתפס כעיוות.<br>    דין זה הורחב, על פי קבלת החכמים ומדרש הכתובים, לאיסור בישול ואכילה של כל בשר בחלב.<br>    ייתכן שיסוד הדבר הוא בכך שאין אדם יכול לדעת בוודאות, כאשר שהוא קונה בשר וחלב מן השוק, שאין להם כל זיקה זה לזה.<br>    מכל מקום מבחינה הלכתית גם כשידוע שהחלב לא בא מאמו של הגדי, אסור לאכלם ביחד.
(כ) <b>הִנֵּה אָנֹכִי שֹׁלֵחַ מַלְאָךְ</b>, שליח<br>    <b>לְפָנֶיךָ לִשְׁמָרְךָ בַּדָּרֶךְ, וְלַהֲבִיאֲךָ אֶל הַמָּקוֹם אֲשֶׁר הֲכִנֹתִי.</b> מלאך ה' מבטא את שכינתו ואת נוכחותו בתוך ישראל.
(כא) <b>הִשָּׁמֶר מִפָּנָיו,</b><br>    <b>וּשְׁמַע בְּקֹלוֹ — אַל תַּמֵּר בּוֹ,</b> תמרה את פיו, <br>    <b>כִּי לֹא יִשָּׂא לְפִשְׁעֲכֶם,</b> ימחל לעבירותיכם. רק ה' עצמו הוא המוחל, ואילו שליחו אינו יכול למחול באופן עצמאי. עם זאת, עליכם לציית לו <br>    <b>כִּי שְׁמִי</b>, התגלותי והשראתי<br>    <b>בְּקִרְבּוֹ.</b>
(כב) <b>כִּי אִם שָׁמֹעַ תִּשְׁמַע בְּקֹלוֹ, וְעָשִׂיתָ כֹּל אֲשֶׁר אֲדַבֵּר</b> באמצעותו <br>    <b>—</b><br>    <b>וְאָיַבְתִּי</b>, אני עצמי, ה', <br>    <b>אֶת אֹיְבֶיךָ, וְצַרְתִּי אֶת צֹרְרֶיךָ,</b> אשנא את שונאיך.
(כג) <b>כִּי יֵלֵךְ מַלְאָכִי לְפָנֶיךָ, וֶהֱבִיאֲךָ אֶל הָאֱמֹרִי וְהַחִתִּי וְהַפְּרִזִּי וְהַכְּנַעֲנִי הַחִוִּי וְהַיְבוּסִי — וְהִכְחַדְתִּיו,</b> אשמיד כל אחד ואחד מן הגויים הללו מפניכם.
(כד) <b>לֹא תִשְׁתַּחֲוֶה לֵאלֹהֵיהֶם וְלֹא תָעָבְדֵם</b> בכל דרך, <br>    <b>וְלֹא תַעֲשֶׂה כְּמַעֲשֵׂיהֶם</b> בעניינים הפולחניים, <br>    <b>כִּי</b>, אלא<br>    <b>הָרֵס תְּהָרְסֵם וְשַׁבֵּר תְּשַׁבֵּר מַצֵּבֹתֵיהֶם.</b> עליך לבער את מקומות פולחניהם באופן פעיל.
(כה) <b>וַעֲבַדְתֶּם אֵת ה' אֱלֹהֵיכֶם, וּבֵרַךְ אֶת לַחְמְךָ וְאֶת מֵימֶיךָ, וַהֲסִרֹתִי מַחֲלָה מִקִּרְבֶּךָ.</b>
(כו) <b>לֹא תִהְיֶה מְשַׁכֵּלָה</b>, אשה ששכלה את ילדיה<br>    <b>וַעֲקָרָה בְּאַרְצֶךָ. אֶת מִסְפַּר יָמֶיךָ אֲמַלֵּא.</b> תזכה לאריכות ימים.
(כז) <b>אֶת אֵימָתִי אֲשַׁלַּח לְפָנֶיךָ, וְהַמֹּתִי</b>, אני אהמם, אבלבל ואערער <br>    <b>אֶת כָּל הָעָם אֲשֶׁר תָּבֹא בָּהֶם</b> למלחמה. ומתוך המהומה — <br>    <b>וְנָתַתִּי אֶת כָּל אֹיְבֶיךָ אֵלֶיךָ עֹרֶף.</b> הם יברחו מפניך.
(כח) <b>וְשָׁלַחְתִּי אֶת הַצִּרְעָה לְפָנֶיךָ.</b> תצטרף לכך גם מתקפת צרעות, <br>    <b>וְגֵרְשָׁה</b> הצרעה<br>    <b>אֶת הַחִוִּי אֶת הַכְּנַעֲנִי וְאֶת הַחִתִּי מִלְּפָנֶיךָ.</b>
(כט) <b>לֹא אֲגָרְשֶׁנּוּ מִפָּנֶיךָ בְּשָׁנָה אֶחָת, פֶּן תִּהְיֶה הָאָרֶץ שְׁמָמָה, וְרַבָּה עָלֶיךָ חַיַּת הַשָּׂדֶה.</b> מכת הצרעה תביא להתפנוּת אטית ומדורגת של התושבים מארצם, לעומת מכות קטלניות, שהיו מכלות מיד את האוכלוסיה כולה. אילו נִגפו הכנענים בדֶּבר, למשל, הארץ היתה מתרוקנת בבת אחת, וקשה יותר היה ליישב את שממותיה.
(ל) <b>מְעַט מְעַט אֲגָרְשֶׁנּוּ מִפָּנֶיךָ עַד אֲשֶׁר תִּפְרֶה,</b> תתרבה,<br>    <b>וְנָחַלְתָּ אֶת הָאָרֶץ</b> בכל מרחביה.
(לא) <b>וְשַׁתִּי</b>, ואשים<br>    <b>אֶת גְּבֻלְךָ מִיַּם סוּף וְעַד יָם פְּלִשְׁתִּים,</b> הים התיכון, שלאורך חלק גדול מדרומו ישבו פלשתים. <br>    <b>וּמִמִּדְבָּר</b>, המדבר הערבי התוחם את ארץ ישראל ממזרח, <br>    <b>עַד הַנָּהָר</b>, נהר פרת. <br>    <b>כִּי אֶתֵּן בְּיֶדְכֶם אֵת יֹשְׁבֵי הָאָרֶץ וְגֵרַשְׁתָּמוֹ</b>, ותגרש אותם<br>    <b>מִפָּנֶיךָ,</b> ואז תנחלו את הארץ כולה.
(לב) <b>לֹא תִכְרֹת לָהֶם וְלֵאלֹהֵיהֶם בְּרִית.</b>
(לג) <b>לֹא יֵשְׁבוּ בְּאַרְצְךָ, פֶּן יַחֲטִיאוּ אֹתְךָ לִי.</b> עליך לבער אותם ולגרשם, משום שאתה עלול לחקות אותם ולהיות מושפע מתרבותם, <br>    <b>כִּי תַעֲבֹד אֶת אֱלֹהֵיהֶם, כִּי יִהְיֶה לְךָ לְמוֹקֵשׁ,</b> למכשול. לא תצליח להתעלם מנוכחותם השורשית במקום. הבידוד מהשפעות הסביבה חשוב לפיתוחו ולעיצובו של עולמך החדש.
<h2>פרק כד</h2>
(א) <b>וְאֶל מֹשֶׁה אָמַר: עֲלֵה אֶל ה',</b> אל המקום שבו היה כבוד ה' ונראו האש והענן בהר,<br>    <br>    <b>אַתָּה וְאַהֲרֹן, נָדָב וַאֲבִיהוּא</b>, בניו הגדולים של אהרן, <br>    <b>וְשִׁבְעִים מִזִּקְנֵי יִשְׂרָאֵל,</b> כפי שייבחרו. כאן זהותם עדיין לא הוגדרה.<br>    <br>    <b>וְהִשְׁתַּחֲוִיתֶם —</b>אבל <br>    <b>מֵרָחֹק.</b>
(ב) <b>וְנִגַּשׁ מֹשֶׁה לְבַדּוֹ אֶל ה',</b><br>    <b>וְ</b> אילו<br>    <b>הֵם</b>, אהרן, נדב, אביהוא והזקנים <br>    <b>לֹא יִגָּשׁוּ,</b><br>    <b>ו</b> בוודאי שאר <br>    <b>הָעָם לֹא יַעֲלוּ עִמּוֹ.</b>
(ג) <b>וַיָּבֹא מֹשֶׁה</b> אל העם<br>    <b>וַיְסַפֵּר לָעָם אֵת כָּל דִּבְרֵי ה'.</b> ייתכן שחזר באוזניהם על עשרת הדיברות,<br>    <b>וְ</b> כן <br>    <b>אֵת כָּל הַמִּשְׁפָּטִים</b> שנאמרו לו. <br>    <b>וַיַּעַן כָּל הָעָם קוֹל אֶחָד,</b> בהסכמה מלאה<br>    <b>וַיֹּאמְרוּ:</b> את <br>    <b>כָּל הַדְּבָרִים אֲשֶׁר דִּבֶּר ה' — נַעֲשֶׂה.</b>
(ד) <b>וַיִּכְתֹּב מֹשֶׁה אֵת כָּל דִּבְרֵי ה'</b>, את עשרת הדיברות ואת המשפטים ששם לפניהם. <br>    <b>וַיַּשְׁכֵּם בַּבֹּקֶר וַיִּבֶן מִזְבֵּחַ תַּחַת</b>, לרגלי<br>    <b>הָהָר וּשְׁתֵּים עֶשְׂרֵה מַצֵּבָה</b>, אבנים לאות זיכרון<br>    <br>    <b>לִשְׁנֵים עָשָׂר שִׁבְטֵי יִשְׂרָאֵל,</b> מצבה אחת לכל שבט.
(ה) <b>וַיִּשְׁלַח אֶת נַעֲרֵי בְּנֵי יִשְׂרָאֵל,</b> אנשים צעירים מבני ישראל,<br>    או: משרתי ה', שהיו אז הבכורות,<br>    <br>    <b>וַיַּעֲלוּ עֹלֹת</b>, קרבנות העולים ונשרפים כליל על המזבח,<br>    <b>וַיִּזְבְּחוּ זְבָחִים שְׁלָמִים</b>, קרבנות שגם המקריבים אוכלים מהם,<br>    <b>לַה' — פָּרִים.</b>
(ו) <b>וַיִּקַּח מֹשֶׁה חֲצִי הַדָּם</b> של הפרים, שכן הדם הוא תמצית הכפרה,<br>    <br>    <b>וַיָּשֶׂם בָּאַגָּנֹת,</b> כעין קערות עגולות גדולות הדומים למזרקים שיוזכרו להלן,<br>    <br>    <b>וַחֲצִי הַדָּם זָרַק עַל הַמִּזְבֵּחַ,</b> כדמם של כל הקרבנות.
(ז) <b>וַיִּקַּח</b> משה את <br>    <b>סֵפֶר הַבְּרִית,</b> המכיל את כל דברי ה' שכתב קודם לכן,<br>    <b>וַיִּקְרָא בְּאָזְנֵי הָעָם.</b> בתחילה אמר להם את הדברים על פה, ועתה קראם מן הכתב. <br>    <b>וַיֹּאמְרוּ: כֹּל אֲשֶׁר דִּבֶּר ה' — נַעֲשֶׂה וְנִשְׁמָע.</b> מעבר להסכמתם שכבר הביעו קודם לכן,<br>    לציית לחובות ששמעו, עתה הם מתחייבים גם למה שישמעו בהמשך,<br>    ולא רק כציות מעשי, אלא גם כקבלה פנימית.
(ח) <b>וַיִּקַּח מֹשֶׁה אֶת הַדָּם</b> שהיה באגנות, <br>    <b>וַיִּזְרֹק עַל הָעָם. וַיֹּאמֶר: הִנֵּה דַם הַבְּרִית אֲשֶׁר כָּרַת ה' עִמָּכֶם עַל כָּל הַדְּבָרִים הָאֵלֶּה.</b>
(ט) <b>וַיַּעַל מֹשֶׁה וְאַהֲרֹן, נָדָב וַאֲבִיהוּא וְשִׁבְעִים מִזִּקְנֵי יִשְׂרָאֵל,</b>
(י) <b>וַיִּרְאוּ אֵת אֱלֹהֵי יִשְׂרָאֵל,</b> במעין ראייה נבואית. <br>    <b>וְתַחַת רַגְלָיו</b> יש דבר שהוא<br>    <b>כְּמַעֲשֵׂה לִבְנַת</b>, לובן<br>    או: צורת לבֵנה<br>    כלומר תבנית מרובעת של אבן<br>    <b>הַסַּפִּיר,</b> מין אבן חן,<br>    <br>    <b>וּכְעֶצֶם הַשָּׁמַיִם לָטֹהַר,</b> ייתכן שאף ביטוי זה מתייחס לצבעו של הדבר הנעלם שנראה תחת רגלי אלוקי ישראל.
(יא) <b>וְאֶל אֲצִילֵי בְּנֵי יִשְׂרָאֵל,</b> אהרן, נדב ואביהוא וזקני ישראל,<br>    <br>    <b>לֹא שָׁלַח יָדוֹ,</b> פגע בהם, למרות שהתקרבו. <br>    <b>וַיֶּחֱזוּ אֶת הָאֱלֹהִים,</b> עד כמה שהדבר אפשרי, <br>    <b>וַיֹּאכְלוּ וַיִּשְׁתּוּ</b> עם קרבנות השלמים, סעודה משותפת כביכול עם האלוקים.<br>    היו שהסבירו שהכתוב הדגיש שאצילי בני ישראל לא נפגעו, למרות שהבטתם אל האלוקים לא היתה מלֻווה ביראה ובצמצום הראויים, כפי שעולה אולי מאכילתם ושתייתם בנסיבות אלה.<br>    פירוש אחר: חוויית ראיית ה' הזינה אותם כמאכל וכמשקה. בעקבות השובע הזה לא נזקקו עוד לדבר.
(יב) <b>וַיֹּאמֶר ה' אֶל מֹשֶׁה: עֲלֵה אֵלַי הָהָרָה,</b> גבוה יותר בהר, <br>    <b>וֶהְיֵה</b>, שְהה<br>    <b>שָׁם. וְאֶתְּנָה לְךָ</b> שם <br>    <b>אֶת לֻחֹת הָאֶבֶן</b>, לוחות הברית שייזכרו לאחר מכן, <br>    <b>וְהַתּוֹרָה וְהַמִּצְוָה אֲשֶׁר כָּתַבְתִּי לְהוֹרֹתָם.</b>
(יג) <b>וַיָּקָם מֹשֶׁה וִיהוֹשֻׁעַ מְשָׁרְתוֹ.</b> הזקנים, אהרן ובניו חזרו אל העם, ואילו יהושע לבדו ליווה את משה. יהושע הוא משרתו האישי של משה, והוא הקרוב אליו ביותר, על כן ייבדל מן העם וימשיך עוד עם משה. אולם — <br>    <b>וַיַּעַל מֹשֶׁה</b> לבדו<br>    <b>אֶל הַר הָאֱלֹהִים,</b> ויהושע שהה במקום כלשהו בדרך.
(יד) <b>וְאֶל הַזְּקֵנִים אָמַר</b> משה קודם לכן<br>    <b>:</b><br>    <br>    <b>שְׁבוּ לָנוּ בָזֶה,</b> חכו <br>    <b>עַד אֲשֶׁר נָשׁוּב אֲלֵיכֶם. וְהִנֵּה אַהֲרֹן וְחוּר עִמָּכֶם, מִי בַעַל דְּבָרִים</b>, מי שיש לו סכסוכים עם חברו <br>    <b>יִגַּשׁ אֲלֵהֶם</b> לבוררות.
(טו) <b>וַיַּעַל מֹשֶׁה אֶל הָהָר,</b> ולאחר שהתחיל לעלות — <br>    <b>וַיְכַס הֶעָנָן אֶת הָהָר.</b>
(טז) <b>וַיִּשְׁכֹּן כְּבוֹד ה' עַל הַר סִינַי.</b><br>    <b>וַיְכַסֵּהוּ</b>-<br>    את ההר, או: את משה,<br>    <br>    <b>הֶעָנָן שֵׁשֶׁת יָמִים,</b> שבהם משה התקדש כדי להגיע למדרגה הראויה.<b>וַיִּקְרָא</b> ה' <br>    <b>אֶל מֹשֶׁה בַּיּוֹם הַשְּׁבִיעִי מִתּוֹךְ הֶעָנָן.</b>
(יז) <b>וּמַרְאֵה כְּבוֹד ה'</b> התגלה על ההר <br>    <b>כְּאֵשׁ אֹכֶלֶת בְּרֹאשׁ הָהָר, לְעֵינֵי בְּנֵי יִשְׂרָאֵל.</b> ההתגלות שלה זכו ישראל נראתה כענן המכסה הר ובראשו אש אוכלת.
(יח) <b>וַיָּבֹא מֹשֶׁה בְּתוֹךְ הֶעָנָן,</b><br>    <b>וַיַּעַל אֶל הָהָר</b> גבוה יותר, כך שמעטה הענן — המגלם את הכבוד האלוקי — אפף אותו. <br>    <b>וַיְהִי מֹשֶׁה בָּהָר אַרְבָּעִים יוֹם וְאַרְבָּעִים לָיְלָה</b>.
<h2>פרק כה</h2>
(א) <b>וַיְדַבֵּר ה' אֶל מֹשֶׁה לֵּאמֹר,</b> כך, במלים הללו:
(ב) <b>דַּבֵּר אֶל בְּנֵי יִשְׂרָאֵל,</b> צווה עליהם,<br>  <br>  <b>וְיִקְחוּ לִי</b>, בעבורי, לשמי<br>  <br>  <b>תְּרוּמָה.</b><br>  <b>מֵאֵת כָּל אִישׁ אֲשֶׁר יִדְּבֶנּוּ לִבּוֹ תִּקְחוּ אֶת תְּרוּמָתִי.</b> כיוון שזוהי תרומה ולא מס, היא תלויה בנדיבות הלב.
(ג) <b>וְזֹאת הַתְּרוּמָה אֲשֶׁר תִּקְחוּ מֵאִתָּם.</b> רשימת החומרים מושתתת על תכנית הבנייה של המשכן, ולכן זוהי רשימה סגורה<br>  <b>:זָהָב וָכֶסֶף וּנְחֹשֶׁת.</b> אלה הן שלוש המתכות המשמשות במשכן ובמקדש. מתכות אחרות שהיו מצויות בידי ישראל במדבר<br>  אינן ברשימה.
(ד) מן המתכות אל חוטי האריגים: <br>  <b>וּתְכֵלֶת</b>, צמר הצבוע בצבע שהופק מדם חילזון באחד מגוני הכחול, כנראה עמוק וכהה יותר מן הכחול. <br>  <b>וְאַרְגָּמָן</b>, צמר צבוע אדום הנוטה לסגול. צבעו הופק מחלזונות שונים. הארגמן נחשב יקר מאוד, ובמקומות רבים סימל גדולה. <br>  <b>וְתוֹלַעַת שָׁנִי</b>, צמר צבוע אדום בהיר, שצבעו הופק מכנימות. <br>  <b>ו</b> מלבד חוטי צמר הכבשים הצבועים <br>  <b>שֵׁשׁ</b>, פשתן נקי<br>  <br>  <b>ו</b> שער<br>  <b>עִזִּים</b> קלוע, שנחשב לגס יותר.
(ה) חומרי יריעות הגג וחומרי הכתלים: <br>  <b>וְעֹרֹת אֵילִם</b>, זכרי הכבשים, <br>  <b>מְאָדָּמִים</b>, שהסירו מהם את השער וצבעו אותם באדום, <br>  <b>וְעֹרֹת תְּחָשִׁים</b>. זהותו של התחש אינה ברורה. היו שאמרו שהוא בעל חיים שנכחד, והיו שראו בו מין דולפין או יונק ימי אחר. נראה שעורו היה יקר ויצרו ממנו נעליים.<br>  <br>  <b>וַעֲצֵי שִׁטִּים</b>, קורות עץ שיטה. בעץ חזק זה, העָמיד בפני תולעים ובפני רקב, השתמשו גם במצרים העתיקה.
(ו) שמן ובשמים: <br>  <b>שֶׁמֶן</b> הראוי<br>  <b>לַמָּאֹר, בְּשָׂמִים</b> לשם <br>  <b>שֶׁמֶן הַמִּשְׁחָה</b><br>  <b>וְלִקְטֹרֶת הַסַּמִּים.</b>
(ז) <b>אַבְנֵי שֹׁהַם</b>. ייתכן שאלו הן אוניקס, אבנים שלָרוב גונן הוא צהבהב־חום. <br>  <b>וְאַבְנֵי מִלֻּאִים</b>, אבנים משובצות.<br>  באבני השוהם ישתמשו <br>  <b>לָאֵפֹד וְ</b> באבני המילואים <br>  <b>ל</b> שיבוץ ב<br>  <b>חֹשֶׁן.</b>
(ח) <b>וְעָשׂוּ לִי</b> בני ישראל <br>  <b>מִקְדָּשׁ,</b> מקום מקודש, <br>  <b>וְשָׁכַנְתִּי</b> באמצעותו<br>  <b>בְּתוֹכָם.</b>
(ט) <b>כְּכֹל אֲשֶׁר אֲנִי מַרְאֶה אוֹתְךָ,</b> משה, <br>  <b>אֵת תַּבְנִית הַמִּשְׁכָּן וְאֵת תַּבְנִית כָּל כֵּלָיו,</b> שיפורטו בהמשך, <br>  <b>וְכֵן תַּעֲשׂוּ</b> אחר כך, כשתקיימו את הציווי.או את מיקומם במרחב, אך ייתכן שהוא מבטא את דרגת חשיבותם.
(י) <b>וְעָשׂוּ אֲרוֹן עֲצֵי שִׁטִּים — אַמָּתַיִם וָחֵצִי אָרְכּוֹ וְאַמָּה וָחֵצִי רָחְבּוֹ וְאַמָּה וָחֵצִי קֹמָתוֹ,</b> גובהו. אורכו גדול מגובהו, ועל כן תיבה מלבנית זו אינה ניצבת אלא שכובה.
(יא) <b>וְצִפִּיתָ אֹתוֹ</b> מעל עצי השיטים ב<br>  <b>זָהָב טָהוֹר, מִבַּיִת</b>, מבפנים <br>  <b>וּמִחוּץ תְּצַפֶּנּוּ.</b> אין כאן הוראה לגבי אופן הכנת הארון ולגבי עובי הציפוי וצורתו. חכמים הסבירו כי אין זו הדבקת ציפוי על לוחות העץ, אלא הכנת יחידות ציפוי שלמות — ארגז זהב בפנים וארגז זהב בחוץ.<br>  <br>  <b>וְעָשִׂיתָ עָלָיו זֵר</b> צורה מעוצבת כעיטור<br>  <b>זָהָב סָבִיב.</b> גודלו וצורתו של הזר אינם מפורשים בכתוב. מתוך הקִּרבה המצלולית בין המלים 'זר' ו'נזר', והעובדה ששניהם מקיפים סביב, נראה שהוא משמש מעין כתר לארון, כעין המצוי בשולחן.
(יב) <b>וְיָצַקְתָּ לּוֹ</b>— לארון, <br>  <b>אַרְבַּע טַבְּעֹת זָהָב, וְנָתַתָּה עַל אַרְבַּע פַּעֲמֹתָיו,</b> פינותיו<br>  או רגליו, אף על פי שאין ציווי מפורש להתקין לו רגליים,<br>  <br>  <b>וּשְׁתֵּי</b>, שתי<br>  <b>טַבָּעֹת עַל צַלְעוֹ</b><br>  <b>הָאֶחָת,</b> צדו האחד,<br>  <b>וּשְׁתֵּי טַבָּעֹת עַל צַלְעוֹ הַשֵּׁנִית.</b>
(יג) <b>וְעָשִׂיתָ בַדֵּי</b>, קורות, מוטות <br>  <b>עֲצֵי שִׁטִּים, וְצִפִּיתָ</b> גם <br>  <b>אֹתָם זָהָב.</b>
(יד) <b>וְהֵבֵאתָ</b>, השחל <br>  <b>אֶת הַבַּדִּים בַּטַּבָּעֹת עַל צַלְעֹת הָאָרֹן,</b> כדי <br>  <b>לָשֵׂאת אֶת הָאָרֹן בָּהֶם,</b> באמצעותם, שכן המשכן וכליו צריכים להתאים למסע. מבחינה פיזיקלית קשה להבין כיצד טבעות זהב טהור — מתכת שאינה חזקה במיוחד — נשאו כובד כזה.
(טו) <b>בְּטַבְּעֹת הָאָרֹן יִהְיוּ הַבַּדִּים. לֹא יָסֻרוּ מִמֶּנּוּ.</b> בדי הארון אינם רק אמצעי לנשיאתו; הם חלק ממבנה הכלי, ולכן אין להסירם גם כשהארון אינו זקוק להם לשם תזוזה ממקום למקום.
(טז) <b>וְנָתַתָּ אֶל</b>, בתוך<br>  <b>הָאָרֹן</b><br>  <b>אֵת</b> לוחות<br>  <b>הָעֵדֻת</b>, לוחות הברית<br>  <b>אֲשֶׁר אֶתֵּן אֵלֶיךָ.</b>
(יז) <b>וְעָשִׂיתָ כַפֹּרֶת</b>, מכסה מ<br>  <b>זָהָב טָהוֹר,</b> ואף היא <br>  <b>אַמָּתַיִם וָחֵצִי אָרְכָּהּ וְאַמָּה וָחֵצִי רָחְבָּהּ.</b>
(יח) <b>וְעָשִׂיתָ שְׁנַיִם כְּרֻבִים</b>, דמויות מלאכים יצורי מרום<br>  <br>  <b>זָהָב, מִקְשָׁה תַּעֲשֶׂה אֹתָם</b>. מגוש הזהב של הכפורת יש ליצור את הכרובים, שלא כתוספת לכפורת אלא כחלק מאותו גוש. פעולה זו אפשרית באמצעות יציקה, אך המלה מִקְשָׁה מרמזת על כך שעיצוב הכרובים לא ייעשה ביציקה לתבנית אלא באמצעות פעולת הקשה והכאה.<br>  אופן הכנה זה מסובך וקשה מאוד לביצוע.<br>  <b>מִשְּׁנֵי קְצוֹת הַכַּפֹּרֶת.</b>
(יט) <b>וַעֲשֵׂה כְּרוּב אֶחָד מִקָּצָה</b>, מקצה הכפורת<br>  <b>מִ</b> צד <br>  <b>זֶּה, וּכְרוּב אֶחָד מִקָּצָה מִזֶּה. מִן הַכַּפֹּרֶת תַּעֲשׂוּ אֶת הַכְּרֻבִים עַל שְׁנֵי קְצוֹתָיו.</b>
(כ) <b>וְהָיוּ הַכְּרֻבִים פֹּרְשֵׂי כְנָפַיִם</b><br>  <b>לְמַעְלָה, סֹכְכִים בְּכַנְפֵיהֶם עַל הַכַּפֹּרֶת. וּפְנֵיהֶם אִישׁ אֶל אָחִיו,</b> הכרובים יפנו זה לקראת זה, ועם זאת <br>  <b>אֶל הַכַּפֹּרֶת יִהְיוּ פְּנֵי הַכְּרֻבִים.</b> מבטם יפנה מטה, לעבר הכפורת.
(כא) <b>וְנָתַתָּ אֶת הַכַּפֹּרֶת עַל הָאָרֹן מִלְמָעְלָה, וְאֶל</b> תוך<br>  <b>הָאָרֹן תִּתֵּן אֶת</b> לוחות<br>  <b>הָעֵדֻת אֲשֶׁר אֶתֵּן אֵלֶיךָ.</b>
(כב) <b>וְנוֹעַדְתִּי לְךָ</b>, אפגש אתך <br>  <b>שָׁם, וְדִבַּרְתִּי אִתְּךָ מֵעַל הַכַּפֹּרֶת מִבֵּין שְׁנֵי הַכְּרֻבִים אֲשֶׁר עַל אֲרֹן הָעֵדֻת אֵת כָּל אֲשֶׁר אֲצַוֶּה אוֹתְךָ אֶל בְּנֵי יִשְׂרָאֵל.</b> זה עתיד להיות מקום התגלותי אליך.וזר הזהב שעליו זוהה עם כתר מלכות, המבטא את השלטון ואת הדאגה לצרכי העם.
(כג) <b>וְעָשִׂיתָ שֻׁלְחָן</b>מ<br>  <b>עֲצֵי שִׁטִּים — אַמָּתַיִם אָרְכּוֹ וְאַמָּה רָחְבּוֹ וְאַמָּה וָחֵצִי קֹמָתוֹ.</b>
(כד) <b>וְצִפִּיתָ אֹתוֹ זָהָב טָהוֹר, וְעָשִׂיתָ לּוֹ זֵר זָהָב סָבִיב,</b> כמו הארון, אף השולחן יעוטר במין כתר.
(כה) <b>וְעָשִׂיתָ לּוֹ מִסְגֶּרֶת</b> שגובהה <br>  <b>טֹפַח</b>, טֶפח<br>  <b>סָבִיב.</b><br>  <b>וְעָשִׂיתָ</b> את <br>  <b>זֵר</b>ה<br>  <b>זָהָב</b> האמור<br>  <b>לְמִסְגַּרְתּוֹ סָבִיב.</b>
(כו) <b>וְעָשִׂיתָ לּוֹ אַרְבַּע טַבְּעֹת זָהָב, וְנָתַתָּ אֶת הַטַּבָּעֹת עַל אַרְבַּע הַפֵּאֹת</b>, הפינות<br>  <b>אֲשֶׁר לְאַרְבַּע רַגְלָיו</b> של השולחן.
(כז) <b>לְעֻמַּת</b>, מול<br>  <b>הַמִּסְגֶּרֶת תִּהְיֶיןָ הַטַּבָּעֹת,</b> והן ישמשו <br>  <b>לְבָתִּים</b>, כלי קיבול <br>  <b>לְבַדִּים,</b> למוטות <br>  <b>לָשֵׂאת אֶת הַשֻּׁלְחָן</b> בהם.
(כח) <b>וְעָשִׂיתָ אֶת הַבַּדִּים עֲצֵי שִׁטִּים, וְצִפִּיתָ אֹתָם זָהָב, וְנִשָּׂא בָם</b>, באמצעותם <br>  <b>אֶת הַשֻּׁלְחָן.</b> כמו הארון, אף השולחן ניתן לנשיאה ממקום למקום באמצעות הבדים.
(כט) <b>וְעָשִׂיתָ</b> גם את כלי השולחן:<br>  <b>קְּעָרֹתָיו</b> העשויות להכיל סולת או בצק, <br>  <b>וְכַפֹּתָיו</b> המיועדות להכלת הלבונה,<br>  <br>  <b>וּקְשׂוֹתָיו</b>, מעין צינורות דקים המורכבים קומות קומות מעל לשולחן כדי להניח עליהם את הלחם,<br>  <br>  <b>וּמְנַקִּיֹּתָיו</b>, עמודים משני צדי השולחן, שאליהם יוצמדו הצינורות כך שייווצרו מעין מגרות זו מעל זו,<br>  <br>  <b>אֲשֶׁר יֻסַּךְ בָּהֵן,</b> שיסוככו מעל השולחן.<br>  וכל אלה — <br>  <b>זָהָב טָהוֹר תַּעֲשֶׂה אֹתָם.</b>
(ל) <b>וְנָתַתָּ עַל הַשֻּׁלְחָן לֶחֶם פָּנִים</b>, לחם שיש לו חזית, והוא יונח <br>  <b>לְפָנַי תָּמִיד.</b>
(לא) <b>וְעָשִׂיתָ מְנֹרַת זָהָב טָהוֹר. מִקְשָׁה תֵּעָשֶׂה הַמְּנוֹרָה.</b> כמו כפורת הארון וכרוביו, אף המנורה לא תיעשה ביציקה ולא בחיבורן של חתיכות, אלא כעיצוב של גוש זהב אחד באמצעות הקשה.<br>  <br>  <b>יְרֵכָהּ</b>, בסיס המנורה. לפי מסורת חכמים, היו לירך המנורה רגליים.<br>  <br>  <b>וְקָנָהּ</b>— הקנה המרכזי שלה, או: כלל קניה, <br>  <b>גְּבִיעֶיהָ, כַּפְתֹּרֶיהָ וּפְרָחֶיהָ</b>, עיטורים שונים שמיקומם יפורט להלן <br>  <b>—</b><br>  <b>מִמֶּנָּה יִהְיוּ,</b> כולם ייעשו מאותו גוש זהב.
(לב) <b>וְשִׁשָּׁה קָנִים יֹצְאִים מִצִּדֶּיהָ: שְׁלֹשָׁה קְנֵי מְנֹרָה מִצִּדָּהּ הָאֶחָד וּשְׁלֹשָׁה קְנֵי מְנֹרָה מִצִּדָּהּ הַשֵּׁנִי.</b>
(לג) וזוהי התבנית הקבועה של קישוט הקנים:<br>  <b>שְׁלֹשָׁה גְבִעִים</b>, העשויים ליופי, <br>  <b>מְשֻׁקָּדִים</b>, מעוצבים ומעוטרים באופן דק ועשויים בשקידה ובזהירות, <br>  או: בעלי תבליטים בצורת שקדים,<br>  <br>  <b>בַּקָּנֶה הָאֶחָד,</b> בכל קנה. ונוסף על הגביעים היה גם <br>  <b>כַּפְתֹּר,</b> שצורתו אינה ידועה, <br>  <b>ו</b> צורת <br>  <b>פֶרַח,</b><br>  <b>וּשְׁלֹשָׁה גְבִעִים מְשֻׁקָּדִים בַּקָּנֶה הָאֶחָד, כַּפְתֹּר וָפָרַח — כֵּן לְשֵׁשֶׁת הַקָּנִים הַיֹּצְאִים מִן הַמְּנֹרָה.</b> כל קני המנורה ייעשו מזהב, ויהיו שווים בעיטורי הגביעים, הכפתורים והפרחים.
(לד) <b>וּב</b> גוף ה<br>  <b>מְּנֹרָה</b>, בקנה האמצעי שלה,<br>  <b>אַרְבָּעָה גְבִעִים, מְשֻׁקָּדִים כַּפְתֹּרֶיהָ וּפְרָחֶיהָ.</b> גם הכפתורים והפרחים יעוצבו בצורת השקדים האמורה בגביעי הקנים.
(לה) <b>וְכַפְתֹּר</b> יהיה <br>  <b>תַּחַת שְׁנֵי הַקָּנִים</b> היוצאים<br>  <b>מִמֶּנָּה, וְכַפְתֹּר תַּחַת שְׁנֵי הַקָּנִים</b> האחרים היוצאים<br>  <b>מִמֶּנָּה, וְכַפְתֹּר תַּחַת שְׁנֵי הַקָּנִים מִמֶּנָּה,</b> כך<br>  <b>לְשֵׁשֶׁת הַקָּנִים הַיֹּצְאִים מִן הַמְּנֹרָה.</b> התבנית החוזרת היא עיטור של כפתור בכל נקודת חיבור של צמד קנים בקנה האמצעי.
(לו) והוא חוזר ואומר: <br>  <b>כַּפְתֹּרֵיהֶם</b> של הקנים<br>  <b>וּקְנֹתָם</b> עצמם<br>  <b>— מִמֶּנָּה יִהְיוּ.</b> ייעשו מהמנורה עצמה, <br>  <b>כֻּלָּהּ</b>, על קניה וקישוטיה<br>  <b>מִקְשָׁה אַחַת זָהָב טָהוֹר.</b>
(לז) <b>וְעָשִׂיתָ אֶת נֵרֹתֶיהָ</b>, כלי הקיבול לשמן ולפתילות שעל הקנים <br>  <b>—</b><br>  <b>שִׁבְעָה.</b> שישה על הקנים היוצאים מצדיה, והקנה המרכזי — גוף המנורה. <br>  <b>וְהֶעֱלָה אֶת נֵרֹתֶיהָ,</b> ידליקו<br>  את הפתילות שבנרות, <br>  <b>וְהֵאִיר עַל עֵבֶר פָּנֶיהָ.</b> כל הלהבות יפנו כלפי הקנה המרכזי,<br>  או: כלפי חזית המנורה, השטח שלפני הקנה המרכזי.
(לח) <b>וּמַלְקָחֶיה</b>, המלקחיים שישמשו לטיפול בפתילה, <br>  <b>וּמַחְתֹּתֶיהָ</b>, כלי גריפה וכלי קיבול קטנים, מעין כפות שתחתיתן שטוחה וצדם הקדמי פתוח, ובהן ייטלו את הפתילות השרופות מן הנרות — כל אלה עשויים <br>  <b>זָהָב טָהוֹר.</b>
(לט) <b>כִּכָּר זָהָב טָהוֹר יַעֲשֶׂה אֹתָהּ</b>ו<br>  <b>אֵת כָּל הַכֵּלִים הָאֵלֶּה.</b> המשקל הכולל של המנורה וכליה הוא כיכר זהב טהור, כשלושים עד חמישים קילוגרם זהב, לפי שיטות החישוב השונות.
(מ) <b>וּרְאֵה וַעֲשֵׂה</b> את המנורה ושאר הכלים<br>  <b>בְּתַבְנִיתָם אֲשֶׁר אַתָּה מָרְאֶה בָּהָר.</b> על אף אריכות הלשון קשה מאוד לתאר במלים צורות מורכבות ומפורטות אלו. לכן ה' הראה למשה את תבנית הכלים, כך שיוכל להדריך את האומנים בעשיית הכלים כראוי. משה ראה משכן של מעלה, ובו כל הכלים ופרטיהם, וחיזיון זה השלים את מה שלא תואר בלשון בשלמות. על פיו יוכלו ליצור את הכלים הממשיים במשכן שלמטה.גם במבנה בולט ההבדל בין סדרן של ההוראות לבין סדר הביצוע: משה מצֻווה תחילה על יריעות הגג שבהן יכוסה המשכן, ורק לאחר מכן יקבל את ההוראות בדבר דפנותיו ומחיצותיו.
<h2>פרק כו</h2>
(א) <b>וְאֶת הַמִּשְׁכָּן,</b> שבו תשים את הכלים האמורים, <br>  <b>תַּעֲשֶׂה</b> באופן הבא:<br>  <b>עֶשֶׂר יְרִיעֹת</b> שתהיינה <br>  <b>שֵׁשׁ</b>, פשתן שצבעו לבן<br>  <br>  <b>מָשְׁזָר</b>, קלוע, <br>  <b>ו</b> עמו יישזרו חוטי צמר צבוע <br>  <b>תְכֵלֶת</b>, כחולים <br>  <b>וְאַרְגָּמָן</b>, סגולים-אדומים, <br>  <b>וְתֹלַעַת שָׁנִי,</b> צבע אדום בהיר.<br>  בצורות <br>  <b>כְּרֻבִים מַעֲשֵׂה חֹשֵׁב תַּעֲשֶׂה אֹתָם</b>— את היריעות. כדי שיופיעו צורות הכרובים על כל היריעות נדרשת מלאכת אומנות מורכבת. היו שפירשו שבאריגה זו נראתה תמונה שונה בכל אחד מצדי הבד.
(ב) <b>אֹרֶךְ הַיְרִיעָה הָאַחַת</b>, כל אחת מהיריעות<br>  <b>— שְׁמֹנֶה וְעֶשְׂרִים בּ</b> יחידת<br>  מידה של<br>  <b>אַמָּה,</b> שהיא הרוחב שבין המרפק לקצה אצבעות היד של גבר, <br>  <b>וְרֹחַב — אַרְבַּע בָּאַמָּה הַיְרִיעָה הָאֶחָת. מִדָּה אַחַת</b>, אחידה<br>  <b>לְכָל הַיְרִיעֹת.</b>
(ג) מתוך עשר היריעות הללו<br>  <b>חֲמֵשׁ הַיְרִיעֹת תִּהְיֶיןָ חֹבְרֹת</b>, מחוברות<br>  <b>אִשָּׁה אֶל אֲחֹתָהּ,</b> זו אל זו. יש לתפור אותן ליחידה אחת. <br>  <b>וְחָמֵשׁ</b>ה<br>  <b>יְרִיעֹת</b> האחרות יהיו <br>  <b>חֹבְרֹת אִשָּׁה אֶל אֲחֹתָהּ.</b>
(ד) <b>וְעָשִׂיתָ לֻלְאֹת תְּכֵלֶת</b>, העשויות מצמר צבוע תכלת<br>  <b>עַל שְׂפַת הַיְרִיעָה הָאֶחָת מִקָּצָה בַּחֹבָרֶת,</b> בקצה היריעה החיצונית מבין חמש היריעות המחוברות יש לתפור לולאות תכלת, <br>  <b>וְכֵן</b>— לולאות תכלת<br>  <b>תַּעֲשֶׂה בִּשְׂפַת הַיְרִיעָה הַקִּיצוֹנָה בַּמַּחְבֶּרֶת הַשֵּׁנִית,</b> בקצה חמש היריעות המחוברות האחרות.
(ה) <b>חֲמִשִּׁים לֻלָאֹת תַּעֲשֶׂה בַּיְרִיעָה הָאֶחָת, וַחֲמִשִּׁים לֻלָאֹת תַּעֲשֶׂה בִּקְצֵה הַיְרִיעָה אֲשֶׁר בַּמַּחְבֶּרֶת הַשֵּׁנִית.</b><br>  <b>מַקְבִּילֹת הַלֻּלָאֹת אִשָּׁה אֶל אֲחֹתָהּ.</b> חמישים לולאות מול חמישים לולאות.
(ו) <b>וְעָשִׂיתָ חֲמִשִּׁים קַרְסֵי זָהָב, וְחִבַּרְתָּ אֶת הַיְרִיעֹת אִשָּׁה אֶל אֲחֹתָהּ בַּקְּרָסִים.</b> כל זוג לולאות יוחזק יחד באמצעות קרס זהב אחד. ובאמצעות חיבורן של כל היריעות הללו, שבהן יכוסה המשכן — <br>  <b>וְהָיָה הַמִּשְׁכָּן אֶחָד,</b> הוא יהפוך למהות אחת, או: המשכן הוא כינוי לרצף היריעות הזה שבו יכוסה המבנה.
(ז) נוסף על היריעות הראשונות, העשויות צמר צבוע ופשתן, שאפשר לראות בהן את המשכן עצמו — <br>  <b>וְעָשִׂיתָ יְרִיעֹת</b> משער<br>  <b>עִזִּים לְאֹהֶל עַל הַמִּשְׁכָּן</b>— מכסה המשכן שהוזכר קודם. <br>  <b>עַשְׁתֵּי</b>, אחת<br>  <b>עֶשְׂרֵה</b><br>  <b>יְרִיעֹת תַּעֲשֶׂה אֹתָם.</b>
(ח) <b>אֹרֶךְ הַיְרִיעָה הָאַחַת</b>, כל יריעה <br>  <b>—</b><br>  <b>שְׁלֹשִׁים בָּאַמָּה, וְרֹחַב — אַרְבַּע בָּאַמָּה הַיְרִיעָה הָאֶחָת. מִדָּה אַחַת לְעַשְׁתֵּי עֶשְׂרֵה יְרִיעֹת.</b>
(ט) <b>וְחִבַּרְתָּ אֶת חֲמֵשׁ הַיְרִיעֹת לְבָד וְאֶת שֵׁשׁ הַיְרִיעֹת לְבָד.</b> חמש יריעות ייתפרו זו לזו כיחידה לעצמה, ושש היריעות האחרות ייתפרו כיחידה לעצמה. ולאחר שיוקם האוהל — <br>  <b>וְכָפַלְתָּ</b>, קַפֵּל <br>  <b>אֶת</b> חצי רוחבהּ<br>  של <br>  <b>הַיְרִיעָה הַשִּׁשִּׁית</b>, כלומר הנח לה להשתלשל<br>  <br>  <b>אֶל מוּל פְּנֵי הָאֹהֶל,</b> בחזית.
(י) <b>וְעָשִׂיתָ חֲמִשִּׁים לֻלָאֹת עַל שְׂפַת הַיְרִיעָה הָאֶחָת הַקִּיצֹנָה בַּחֹבָרֶת וַחֲמִשִּׁים לֻלָאֹת עַל שְׂפַת הַיְרִיעָה הַחֹבֶרֶת הַשֵּׁנִית.</b>
(יא) <b>וְעָשִׂיתָ קַרְסֵי נְחֹשֶׁת חֲמִשִּׁים. וְהֵבֵאתָ אֶת הַקְּרָסִים בַּלֻּלָאֹת, וְחִבַּרְתָּ אֶת הָאֹהֶל וְהָיָה אֶחָד.</b> מן היריעות הללו ייווצר האוהל, שיכסה על יריעות המשכן.
(יב) <b>וְסֶרַח</b>, והשול, והשובל<br>  <b>הָעֹדֵף בִּירִיעֹת הָאֹהֶל</b>. מכיוון שבאוהל אחת עשרה יריעות ולא עשר, כיריעות המשכן, ורוחבן זהה לרוחב יריעות המשכן, נותר רוחב של יריעה אחת — ארבע אמות — העודף על הכיסוי התחתון. חצי מן הרוחב הזה קופל בחזית המשכן, כאמור, ו<br>  <b>חֲצִי הַיְרִיעָה הָעֹדֶפֶת תִּסְרַח</b>, תיפרס <br>  <b>עַל</b> הקרקע מ<br>  <b>אֲחֹרֵי הַמִּשְׁכָּן,</b> שם אין כניסה.
(יג) מעטה יריעות העזים אינו גדול מיריעות המשכן רק באורכו — הנוצר מצירוף רוחבי היריעות — אלא גם ברוחבו — שהוא אורך היריעות. אורך יריעות העזים הוא שלושים אמה, ואורך כל יריעה ארוגה מיריעות המשכן הוא עשרים ושמונה אמות, ובאשר לשתי האמות העודפות הללו — <br>  <b>וְהָאַמָּה מִזֶּה וְהָאַמָּה מִזֶּה בָּעֹדֵף, בְּאֹרֶךְ יְרִיעֹת הָאֹהֶל, יִהְיֶה סָרוּחַ,</b> מונח פרוס <br>  <b>עַל צִדֵּי הַמִּשְׁכָּן</b><br>  <b>מִזֶּה וּמִזֶּה לְכַסֹּתוֹ.</b> יריעות אלו יכסו את כל קרשי המשכן, שהם כתליו.
(יד) <b>וְעָשִׂיתָ מִכְסֶה לָאֹהֶל</b>, ליריעות העזים, מ<br>  <b>עֹרֹת</b> של <br>  <b>אֵילִם מְאָדָּמִים,</b> צבועים אדום, <br>  <b>ו</b> שכבה רביעית<br>  — <br>  <b>מִכְסֵה עֹרֹת תְּחָשִׁים מִלְמָעְלָה.</b> לחלופין, אפשר לפרש כי זהו כיסוי אחד שחלקו עשוי מעורות אילים וחלקו מעורות תחשים.
(טו) <b>וְעָשִׂיתָ אֶת הַקְּרָשִׁים לַמִּשְׁכָּן</b>מ<br>  <b>עֲצֵי שִׁטִּים</b>, גזעי עצי שיטה משויפים<br>  <br>  <b>עֹמְדִים,</b> הקורות ניצבו כדרך צמיחתם של העצים.<br>  משמעות נוספת: עמידים.
(טז) <b>עֶשֶׂר אַמּוֹת</b> יהיה <br>  <b>אֹרֶךְ הַקָּרֶשׁ,</b> כל אחד מהקרשים שיוצב לגובה המשכן<br>  <b>, וְאַמָּה וַחֲצִי הָאַמָּה רֹחַב הַקֶּרֶשׁ הָאֶחָד.</b>
(יז) <b>שְׁתֵּי יָדוֹת</b>, ידיות בולטות<br>  <b>לַקֶּרֶשׁ הָאֶחָד מְשֻׁלָּבֹת אִשָּׁה אֶל אֲחֹתָהּ.</b> מחמת גובהם הקרשים זקוקים לחיזוק. כדי לחברם זה לזה תהיה כנגד כל יד בולטת בקרש האחד פגימה בקרש השני. הקרשים יוצמדו כך שהבליטות ייכנסו לשקעים.<br>  <br>  <b>כֵּן תַּעֲשֶׂה לְכֹל קַרְשֵׁי הַמִּשְׁכָּן.</b>
(יח) <b>וְעָשִׂיתָ אֶת הַקְּרָשִׁים לַמִּשְׁכָּן. עֶשְׂרִים קֶרֶשׁ</b> יהיו מונחים <br>  <b>לִפְאַת</b>, לצד<br>  <b>נֶגְבָּה תֵימָנָה,</b> דרום.
(יט) <b>וְאַרְבָּעִים אַדְנֵי</b>, תושבות<br>  <b>כֶסֶף תַּעֲשֶׂה תַּחַת עֶשְׂרִים הַקָּרֶשׁ: שְׁנֵי אֲדָנִים תַּחַת הַקֶּרֶשׁ הָאֶחָד לִשְׁתֵּי יְדֹתָיו,</b> הבליטות שבתחתית הקרשים,<br>  <b>וּשְׁנֵי אֲדָנִים תַּחַת הַקֶּרֶשׁ הָאֶחָד לִשְׁתֵּי יְדֹתָיו.</b> הידות הבולטות ייכנסו לאדנים החלולים, המחזיקים את הקרש.
(כ) <b>וּלְצֶלַע הַמִּשְׁכָּן הַשֵּׁנִית,</b> השנייה, <br>  <b>לִפְאַת צָפוֹן — עֶשְׂרִים קָרֶשׁ.</b>
(כא) <b>וְאַרְבָּעִים אַדְנֵיהֶם כָּסֶף: שְׁנֵי אֲדָנִים תַּחַת הַקֶּרֶשׁ הָאֶחָד, וּשְׁנֵי אֲדָנִים תַּחַת הַקֶּרֶשׁ הָאֶחָד.</b> הדופן הדרומית והדופן הצפונית הן זהות ופשוטות.
(כב) <b>וּלְיַרְכְּתֵי</b>, לאחורי<br>  <b>הַמִּשְׁכָּן יָמָּה</b>, הפונה למערב <br>  <b>תַּעֲשֶׂה שִׁשָּׁה קְרָשִׁים</b> בלבד, שכן מבנה המשכן מלבני.
(כג) <b>וּשְׁנֵי קְרָשִׁים</b> נוספים<br>  <b>תַּעֲשֶׂה לִמְקֻצְעֹת</b>, לפינות<br>  <b>הַמִּשְׁכָּן בַּיַּרְכָתָיִם.</b> ששת הקרשים האמורים יתחמו את צדו המערבי של המשכן מבפנים. אולם בחוץ עדיין נותרות פינות ריקות שייווצרו מעובי הדפנות מצפון ומדרום. כדי שהמשכן יהיה מבנה אחיד ושלם, ימולאו פינות אלה בשני קרשים נוספים.
(כד) <b>וְיִהְיוּ</b> כל הקרשים<br>  <br>  <b>תֹאֲמִים</b>, מתאימים וצמודים זה לזה<br>  <b>מִלְּמַטָּה,</b> מן האדנים לכל אורכם <br>  <b>וְיַחְדָּו יִהְיוּ תַמִּים</b>, מסתיימים<br>  <b>עַל</b>, בכיוון<br>  <b>רֹאשׁוֹ</b> ראש כל קרש וקרש<br>  <b>אֶל הַטַּבַּעַת הָאֶחָת</b> שתוכנס בחריצים שבראש כל צמד קרשים. <br>  <b>כֵּן יִהְיֶה</b> גם <br>  <b>לִשְׁנֵיהֶם — לִשְׁנֵי הַמִּקְצֹעֹת</b>, הפינות שבצפון־מערב ושבדרום־מערב<br>  <b>יִהְיוּ.</b>
(כה) <b>וְהָיוּ</b> בצד מערב <br>  <b>שְׁמֹנָה קְרָשִׁים</b> בסך הכול, <br>  <b>וְאַדְנֵיהֶם כֶּסֶף, שִׁשָּׁה עָשָׂר אֲדָנִים —</b><br>  <b>שְׁנֵי אֲדָנִים תַּחַת הַקֶּרֶשׁ הָאֶחָד, וּשְׁנֵי אֲדָנִים תַּחַת הַקֶּרֶשׁ הָאֶחָד.</b> כך נבנתה צורתו הכללית של המשכן משלושה קירות.
(כו) <b>וְעָשִׂיתָ בְרִיחִם</b>מ<br>  <b>עֲצֵי שִׁטִּים</b> כדי להחזיק את הקרשים יחד<br>  <b>— חֲמִשָּׁה לְקַרְשֵׁי צֶלַע הַמִּשְׁכָּן הָאֶחָד,</b>
(כז) <b>וַחֲמִשָּׁה בְרִיחִם לְקַרְשֵׁי צֶלַע הַמִּשְׁכָּן הַשֵּׁנִית, וַחֲמִשָּׁה בְרִיחִם לְקַרְשֵׁי צֶלַע הַמִּשְׁכָּן לַיַּרְכָתַיִם יָמָּה.</b> מתוך חמשת הבריחים הללו, יוצמדו קרשיו של כל קיר ארבעה בריחים חיצוניים — שניים בצדו הימני ושניים בצדו השמאלי, מלמעלה ומלמטה. כך יוחזק חציה של כל דופן ויהפוך ליחידה אחת.
(כח) <b>וְהַבְּרִיחַ הַתִּיכֹן,</b> הפנימי, החמישי, יהיה<br>  <b>בְּתוֹךְ הַקְּרָשִׁים.</b> בעובי הקרשים ינוקב חור, ובתוכו הבריח <br>  <b>מַבְרִחַ מִן הַקָּצֶה אֶל הַקָּצֶה.</b> שלא כארבעת הבריחים הקודמים, הוא יחבר כל דופן בשלמותה.
(כט) <b>וְאֶת הַקְּרָשִׁים תְּצַפֶּה זָהָב, וְאֶת טַבְּעֹתֵיהֶם</b> המחברות אותם זה לזה <br>  <b>תַּעֲשֶׂה זָהָב,</b> בכלל אלו הטבעות שהן <br>  <b>בָּתִּים</b>, כלי קיבול<br>  <b>לַבְּרִיחִם.</b><br>  <b>וְצִפִּיתָ</b> גם<br>  <b>אֶת הַבְּרִיחִם זָהָב.</b>
(ל) <b>וַהֲקֵמֹתָ אֶת הַמִּשְׁכָּן, כְּמִשְׁפָּטוֹ</b>, כדרכו הראויה <br>  <b>אֲשֶׁר הָרְאֵיתָ בָּהָר.</b>
(לא) <b>וְעָשִׂיתָ פָרֹכֶת</b>, וילון<br>  מ<br>  <b>תְּכֵלֶת וְאַרְגָּמָן וְתוֹלַעַת שָׁנִי וְשֵׁשׁ</b>, פשתן, כל זה<br>  <b>מָשְׁזָר,</b> קלוע,<br>  <b>מַעֲשֵׂה חֹשֵׁב יַעֲשֶׂה אֹתָהּ.</b> הפרוכת תיארג באופן מתוחכם כך שייראו הצורות בכל אחד מצדיה,<br>  ועל גביה יהיו עיטורי<br>  <b>כְּרֻבִים.</b>
(לב) כיוון שהפרוכת אינה מחוברת לקיר — <br>  <b>וְנָתַתָּה אֹתָהּ</b><br>  <b>עַל אַרְבָּעָה עַמּוּדֵי שִׁטִּים מְצֻפִּים זָהָב, וָוֵיהֶם זָהָב, עַל אַרְבָּעָה אַדְנֵי כָסֶף.</b> ארבעת העמודים יהיו כנראה במרחקים שווים זה מזה, ועל וויהם תיתלה הפרוכת.
(לג) <b>וְנָתַתָּה אֶת הַפָּרֹכֶת תַּחַת הַקְּרָסִים,</b> קרסי הזהב המחברות את קבוצות יריעות המשכן,<br>  <br>  <b>וְהֵבֵאתָ שָׁמָּה מִבֵּית</b><br>  <b>לַפָּרֹכֶת</b>, מן הצד הפנימי של פרוכת<br>  <b>אֵת אֲרוֹן הָעֵדוּת. וְהִבְדִּילָה הַפָּרֹכֶת</b>, שהיא אטומה לחלוטין<br>  <b>לָכֶם בֵּין הַקֹּדֶשׁ וּבֵין קֹדֶשׁ הַקֳּדָשִׁים.</b>
(לד) <b>וְנָתַתָּ אֶת הַכַּפֹּרֶת</b>, מכסה הזהב<br>  <b>עַל אֲרוֹן הָעֵדֻת בְּקֹדֶשׁ הַקֳּדָשִׁים.</b>
(לה) <b>וְשַׂמְתָּ אֶת הַשֻּׁלְחָן מִחוּץ לַפָּרֹכֶת</b>, בחלל הגדול יותר והקרוב אל הפתח, הקודש,<br>  <b>וְאֶת הַמְּנֹרָה נֹכַח</b>, כנגד <br>  <b>הַשֻּׁלְחָן עַל צֶלַע</b>, צד<br>  <b>הַמִּשְׁכָּן תֵּימָנָה,</b> דרומה, <br>  <b>וְהַשֻּׁלְחָן תִּתֵּן עַל צֶלַע צָפוֹן.</b>
(לו) בקצה המזרחי של האוהל שבו יעמדו השולחן והמנורה — <br>  <b>וְעָשִׂיתָ מָסָךְ</b> שישמש <br>  <b>לְפֶתַח הָאֹהֶל</b>מ<br>  <b>תְּכֵלֶת וְאַרְגָּמָן וְתוֹלַעַת שָׁנִי וְשֵׁשׁ</b>, הכול<br>  <b>מָשְׁזָר מַעֲשֵׂה רֹקֵם.</b> הרקמה היא עבודה פשוטה הרבה יותר ממלאכת האריגה שתיעשה ביריעות המשכן ובפרוכת, המכוּנה 'מעשה חושב'.
(לז) <b>וְעָשִׂיתָ לַמָּסָךְ חֲמִשָּׁה עַמּוּדֵי שִׁטִּים, וְצִפִּיתָ אֹתָם זָהָב,</b><br>  <b>וָוֵיהֶם</b>, שעליהם תולים את המסך,<br>  <b>זָהָב. וְיָצַקְתָּ לָהֶם חֲמִשָּׁה אַדְנֵי נְחֹשֶׁת.</b> מסך המשכן ייפרש על חמשת העמודים הנתונים באדני הנחושת במקום דופנו הרביעית של המשכן.
<h2>פרק כז</h2>
(א) <b>וְעָשִׂיתָ אֶת הַמִּזְבֵּחַ,</b> מקום ההקרבה המרכזי מ<br>  <b>עֲצֵי שִׁטִּים,</b><br>  <b>חָמֵשׁ אַמּוֹת אֹרֶךְ וְחָמֵשׁ אַמּוֹת רֹחַב, רָבוּעַ יִהְיֶה הַמִּזְבֵּחַ, וְשָׁלֹשׁ אַמּוֹת קֹמָתוֹ.</b> גובהו הנמוך — פחות מקומתו של אדם ממוצע — שאינו פרופורציונלי לשטחו הגדול, הביא אחדים לפרש ששלוש האמות האמורות כאן אינן מציינות את מלוא גובהו אלא חלק מסוים ממנו, משפת מקום הילוך הכהנים ('הסובב') עד גג המזבח.
(ב) <b>וְעָשִׂיתָ קַרְנֹתָיו</b>. לפי מסורת חכמים הקרנות עשויות בליטות ישרות ורבועות<br>  <br>  <b>עַל אַרְבַּע פִּנֹּתָיו. מִמֶּנּוּ תִּהְיֶיןָ קַרְנֹתָיו.</b> הקרנות אינן עשויות מתוספת חומר, אלא הן בנויות מתוך העצים שמהם ייעשה גוף המזבח. <br>  <b>וְצִפִּיתָ אֹתוֹ</b>— את המזבח כולו<br>  <b>נְחֹשֶׁת.</b>
(ג) <b>וְעָשִׂיתָ סִּירֹתָיו</b>, סיריו כדי <br>  <b>לְדַשְּׁנוֹ,</b> לסלק ממנו את הדשן, הפיח והפסולת הנותרים מן הקרבנות <br>  <b>וְיָעָיו</b>, כלים לגריפת הדשן <br>  <b>וּמִזְרְקֹתָיו</b>, כלי קיבול לאיסוף דם הקרבנות ולזריקתו על המזבח <br>  <b>וּמִזְלְגֹתָיו</b>, כלים הדומים למזלגות של היום, אך גדולים מהם שנועדו להנחת חתיכות הבשר על המזבח או להפיכתן <br>  <b>וּמַחְתֹּתָיו</b>, מעין כפות לחתיית גחלים והעברתם ממקום למקום.<br>  <br>  <b>לְכָל כֵּלָיו</b>, את כל הכלים האלה <br>  <b>תַּעֲשֶׂה נְחֹשֶׁת.</b>
(ד) <b>וְעָשִׂיתָ לּוֹ מִכְבָּר,</b> משטח מנוקב ככברה, <br>  <b>מַעֲשֵׂה</b>, עשוי<br>  <b>רֶשֶׁת נְחֹשֶׁת.</b> נוסף על ציפוי הנחושת של המזבח. <br>  <b>וְעָשִׂיתָ עַל הָרֶשֶׁת אַרְבַּע טַבְּעֹת נְחֹשֶׁת עַל אַרְבַּע קְצוֹתָיו</b> של המזבח, שישמשו להשחלת מוטות הנשיאה בהן.
(ה) <b>וְנָתַתָּה אֹתָהּ</b>— את הרשת הזאת <br>  <b>תַּחַת כַּרְכֹּב הַמִּזְבֵּחַ</b>, הבליטה המקיפה את המזבח מן הקיר שלו החוצה,<br>  <br>  <b>מִלְּמָטָּה.</b><br>  <b>וְהָיְתָה הָרֶשֶׁת עַד חֲצִי הַמִּזְבֵּחַ.</b> חלקה העליון של הרשת יתחיל מתחת לכרכוב שבחלקו העליון של המזבח, וחלקה התחתון של הרשת יגיע עד חצי גובה המזבח.
(ו) <b>וְעָשִׂיתָ בַדִּים</b>, מוטות<br>  <b>לַמִּזְבֵּחַ, בַּדֵּי עֲצֵי שִׁטִּים, וְצִפִּיתָ אֹתָם נְחֹשֶׁת.</b>
(ז) <b>וְהוּבָא אֶת בַּדָּיו בַּטַּבָּעֹת</b> שעל הרשת כנגד קצות המזבח, <br>  <b>וְהָיוּ הַבַּדִּים עַל שְׁתֵּי צַלְעֹת הַמִּזְבֵּחַ בִּשְׂאֵת אֹתוֹ</b> בנשיאתו ממקום למקום.
(ח) <b>נְבוּב לֻחֹת</b>, מסגרת חלולה, ללא תחתית ומכסה<br>  של לוחות עץ מצופים נחושת<br>  <b>תַּעֲשֶׂה אֹתוֹ.</b> כאשר יעמידו אותו במקום, ימלאוהו באדמה;<br>  וכשיצאו לדרך, ירוקנו אותו מן האדמה ויישאו רק את המסגרת בבדים. <br>  <b>כַּאֲשֶׁר הֶרְאָה אֹתְךָ בָּהָר, כֵּן יַעֲשׂוּ</b> בני ישראל.
(ט) <b>וְעָשִׂיתָ אֵת חֲצַר הַמִּשְׁכָּן, לִפְאַת</b>, לצד<br>  <b>נֶגֶב תֵּימָנָה</b>, דרום <br>  <b>קְלָעִים</b>, מעין וילון המיועד בעיקר להסתרה,<br>  <b>לֶחָצֵר</b>. הקלעים עשויים מקליעתם-קשירתם של חבלי <br>  <b>שֵׁשׁ</b>, פשתן <br>  <b>מָשְׁזָר,</b> קלוע.<br>  <br>  <b>מֵאָה בָאַמָּה אֹרֶךְ</b> היריעה הקלועה <br>  <b>לַפֵּאָה הָאֶחָת,</b> לצד האחד,
(י) <b>וְעַמֻּדָיו</b> של השש, שממנו ייקלעו היריעות הללו, או: של החצר<br>  <br>  <b>עֶשְׂרִים.</b> את הקלעים יתלו על עשרים עמודים שהמרחק ביניהם חמש אמות. <br>  <b>וְ</b> אף<br>  <b>אַדְנֵיהֶם</b>, המחזיקים את העמודים <br>  <b>עֶשְׂרִים,</b> והם ייעשו מ<br>  <b>נְחֹשֶׁת</b> ולא מכסף כמו האדנים הפנימיים. לעומת זאת, <br>  <b>וָוֵי הָעַמֻּדִים</b>, שעליהם יתלו את הקלעים, <br>  <b>וַחֲשֻׁקֵיהֶם</b>, החישוקים שהקיפו את העמודים לקישוט או למניעת התבקעות — ייעשו <br>  <b>כָּסֶף.</b>
(יא) <b>וְכֵן לִפְאַת צָפוֹן בָּאֹרֶךְ — קְלָעִים מֵאָה אֹרֶךְ וְעַמּוּדָיו עֶשְׂרִים, וְאַדְנֵיהֶם עֶשְׂרִים נְחֹשֶׁת. וָוֵי הָעַמֻּדִים וַחֲשֻׁקֵיהֶם — כָּסֶף.</b>
(יב) <b>וְרֹחַב הֶחָצֵר לִפְאַת יָם,</b> מערב, שגם הוא צד סגור <br>  <b>— קְלָעִים חֲמִשִּׁים אַמָּה, עַמֻּדֵיהֶם עֲשָׂרָה וְאַדְנֵיהֶם עֲשָׂרָה,</b> באותה מתכונת.
(יג) <b>וְרֹחַב הֶחָצֵר לִפְאַת קֵדְמָה מִזְרָחָה,</b> אף הוא <br>  <b>חֲמִשִּׁים אַמָּה.</b>
(יד) אולם, כיוון שבמרכזו נתון שער החצר — <br>  <b>וַחֲמֵשׁ עֶשְׂרֵה אַמָּה קְלָעִים לַכָּתֵף,</b> בצד אחד של השער, <br>  <b>עַמֻּדֵיהֶם שְׁלֹשָׁה וְאַדְנֵיהֶם שְׁלֹשָׁה.</b>
(טו) <b>וְלַכָּתֵף הַשֵּׁנִית</b>, צד השער השני<br>  <b>חֲמֵשׁ עֶשְׂרֵה</b> אמה <br>  <b>קְלָעִים, עַמֻּדֵיהֶם שְׁלֹשָׁה וְאַדְנֵיהֶם שְׁלֹשָׁה.</b>
(טז) <b>וּ</b> באמצע,<br>  <b>לְשַׁעַר הֶחָצֵר —</b><br>  <b>מָסָךְ</b> מפואר <br>  <b>עֶשְׂרִים אַמָּה</b>, שייעשה מ<br>  <b>תְּכֵלֶת וְאַרְגָּמָן וְתוֹלַעַת שָׁנִי וְשֵׁשׁ,</b> פשתן, הכול<br>  <b>מָשְׁזָר</b>ו<br>  <b>מַעֲשֵׂה רֹקֵם. עַמֻּדֵיהֶם</b>, המחזיקים את המסך<br>  <b>אַרְבָּעָה וְאַדְנֵיהֶם אַרְבָּעָה.</b> בפתח לא יהיה שער כבד, אלא מסך מקושט בלבד, המיועד להסטה או לגלילה לשם כניסה אל החצר.
(יז) <b>כָּל עַמּוּדֵי הֶחָצֵר סָבִיב מְחֻשָּׁקִים</b>, מוקפים חישוקי<br>  <b>כֶּסֶף, וָוֵיהֶם כָּסֶף וְאַדְנֵיהֶם נְחֹשֶׁת.</b>
(יח) <b>אֹרֶךְ הֶחָצֵר מֵאָה בָאַמָּה, וְרֹחַב</b> החצר <br>  <b>חֲמִשִּׁים בַּחֲמִשִּׁים,</b> חמישים משני צדיה. חצר המשכן תהיה מלבן מדויק. <br>  <b>וְקֹמָה,</b> גובה קלעי החצר יהיה <br>  <b>חָמֵשׁ אַמּוֹת</b> והם מ<br>  <b>שֵׁשׁ מָשְׁזָר,</b><br>  <b>וְאַדְנֵיהֶם נְחֹשֶׁת.</b>
(יט) <b>לְכֹל כְּלֵי הַמִּשְׁכָּן בְּכֹל עֲבֹדָתוֹ</b>, הכלים הנדרשים להכנתו, להקמתו ולפירוקו או לתחזוקתו<br>  <b>וְכָל יְתֵדֹתָיו וְכָל יִתְדֹת הֶחָצֵר,</b> הנצרכות להחזקת המשכן, שכן אם תישוב ביריעות ובקלעים רוח, היא עלולה להפכם למעין מפרשים, ולהסיע את המבנה כולו ממקומו<br>  <br>  <b>—</b> כל הכלים הקבועים והיתדות עשויים מ<br>  <b>נְחֹשֶׁת.</b> ייתכן שפסוק זה בא להדגיש שאין בהם כלי ברזל כלל.
(כ) <b>וְאַתָּה תְּצַוֶּה אֶת בְּנֵי יִשְׂרָאֵל וְיִקְחוּ אֵלֶיךָ שֶׁמֶן זַיִת זָךְ,</b> נקי, <br>  <b>כָּתִית</b>. הכתיתה היא הכאה על הזיתים הבשלים, שבעקבותיה ניגר מן הזיתים שמן. זהו שמן מובחר ונקי יותר מן השמן המופק באמצעות כתישה ולחיצה במכבש.<br>  השמן מיועד <br>  <b>לַמָּאוֹר,</b><br>  <b>לְהַעֲלֹת נֵר תָּמִיד.</b>
(כא) <b>בְּאֹהֶל מוֹעֵד, מִחוּץ לַפָּרֹכֶת אֲשֶׁר</b> מכסה<br>  <b>עַל הָעֵדֻת,</b> בקודש <br>  <b>יַעֲרֹךְ אֹתוֹ אַהֲרֹן וּבָנָיו מֵעֶרֶב עַד בֹּקֶר לִפְנֵי ה'.</b> הנרות יודלקו בערב, והם יישארו דולקים במשך הלילה. <br>  <b>חֻקַּת עוֹלָם לְדֹרֹתָם, מֵאֵת בְּנֵי יִשְׂרָאֵל.</b> הכהנים חייבים להדליק את הנרות, ועל בני ישראל מוטלת החובה לספק תדיר את השמן לנרות אלו.ייתכן שהתמורה בזהותם של משרתי ה' כרוכה בהקמת המשכן, אך אולי היא נובעת מחטא העגל, שבו חטא העם כולו מלבד שבט לוי.<br>  על מעשה העגל יסופר רק בהמשך, אבל לפי דעותיהם של חלק מן החכמים, הוא התרחש עוד קודם שה' ציווה על מלאכת המשכן, ובעקבותיו נדרשה הקמתו של משכן לה' בקרב המחנה.
<h2>פרק כח</h2>
(א) <b>וְאַתָּה הַקְרֵב אֵלֶיךָ אֶת אַהֲרֹן אָחִיךָ וְאֶת בָּנָיו אִתּוֹ,</b> הוצא ויחד אותם<br>  <b>מִתּוֹךְ בְּנֵי יִשְׂרָאֵל לְכַהֲנוֹ</b>, לכהן<br>  <br>  <b>לִי</b>, להיות בעבורי כהנים — <br>  <b>אַהֲרֹן, נָדָב וַאֲבִיהוּא, אֶלְעָזָר וְאִיתָמָר בְּנֵי אַהֲרֹן.</b> אמנם מונתה משפחה זו בכללה, אך פירוט שמות בניה מורה שכל אחד מהם היה ראוי לתפקיד גם ללא השתייכותו זו.
(ב) משה נדרש לבטא את המינוי הזה גם במעשים:<br>  <b>וְעָשִׂיתָ בִגְדֵי קֹדֶשׁ לְאַהֲרֹן אָחִיךָ,</b> בתור הכהן הגדול. הבגדים הללו הם בגדי שירות שעליו ללבשם לצורך עבודת הקודש, אך הם גם — <br>  <b>לְכָבוֹד וּלְתִפְאָרֶת,</b> בגדי שרד הנושאים ערך חברתי, בהדגישם את הכהונה לעיני כול.
(ג) <b>וְאַתָּה תְּדַבֵּר אֶל כָּל חַכְמֵי לֵב, אֲשֶׁר מִלֵּאתִיו רוּחַ חָכְמָה</b> כדי למלא אחר הדרישות המיוחדות שבעשיית הבגדים. <br>  <b>וְעָשׂוּ אֶת בִּגְדֵי אַהֲרֹן לְקַדְּשׁוֹ</b> כדי <br>  <b>לְכַהֲנוֹ לִי.</b> אחת הדרכים לקדש את אהרן היתה עצם לבישת הבגדים.
(ד) <b>וְאֵלֶּה הַבְּגָדִים אֲשֶׁר יַעֲשׂוּ: חֹשֶׁן</b>, מין טבלה התלוייה על החזה <br>  <b>וְאֵפוֹד</b>, מעין מעיל קצר תחתון דמוי סינר <br>  <b>וּמְעִיל,</b><br>  <b>וּכְתֹנֶת תַּשְׁבֵּץ</b> העשויה בתבניות אריגה מיוחדות, <br>  <b>מִצְנֶפֶת</b> על ראשו, <br>  <b>וְאַבְנֵט,</b> חגורה מיוחדת. <br>  <b>וְעָשׂוּ בִגְדֵי קֹדֶשׁ לְאַהֲרֹן אָחִיךָ וּלְבָנָיו לְכַהֲנוֹ לִי.</b>
(ה) <b>וְהֵם,</b> בעלי המלאכה, <br>  <b>יִקְחוּ אֶת הַזָּהָב וְאֶת הַתְּכֵלֶת וְאֶת הָאַרְגָּמָן וְאֶת תּוֹלַעַת הַשָּׁנִי וְאֶת הַשֵּׁשׁ,</b> שרק מהם יוכנו הבגדים הללו.
(ו) <b>וְעָשׂוּ אֶת הָאֵפֹד</b> מאריג העשוי מהחומרים הללו: <br>  <b>זָהָב, תְּכֵלֶת וְאַרְגָּמָן, תּוֹלַעַת שָׁנִי וְשֵׁשׁ</b>, פשתן. הכול<br>  <b>מָשְׁזָר,</b> קלוע,<br>  <b>מַעֲשֵׂה חֹשֵׁב.</b> גם עשיית הבגדים צריכה להיות מלאכת מחשבת.
(ז) <b>שְׁתֵּי כְתֵפֹת</b>, כתפיות<br>  <b>חֹבְרֹת</b>, מחוברות זו לזו בחלקו העליון של הבגד<br>  <b>יִהְיֶה לּוֹ אֶל שְׁנֵי קְצוֹתָיו וְחֻבָּר,</b> האפוד יחובר לכתפות לאחר עשייתן.
(ח) <b>וְחֵשֶׁב אֲפֻדָּתוֹ</b>, החגורה<br>  <b>אֲשֶׁר עָלָיו</b>, על האפוד <br>  <b>כְּמַעֲשֵׂהוּ, מִמֶּנּוּ יִהְיֶה</b>. החשב שבו ייקשר האפוד, ייארג כחלק בלתי נפרד מן האפוד ומאותם חומרים: <br>  <b>זָהָב, תְּכֵלֶת וְאַרְגָּמָן וְתוֹלַעַת שָׁנִי וְשֵׁשׁ מָשְׁזָר.</b>
(ט) <b>וְלָקַחְתָּ אֶת שְׁתֵּי אַבְנֵי שֹׁהַם,</b> אבני חן שלא היו יקרות מאוד. אולי הן אבן האוניקס. <br>  <b>וּפִתַּחְתָּ</b>, וחרטת<br>  <b>עֲלֵיהֶם</b> את <br>  <b>שְׁמוֹת בְּנֵי יִשְׂרָאֵל,</b> השבטים. האבנים צריכות להיות גדולות דיין לחריטה זו. גם מכך מסתבר שלא מדובר באבנים היקרות ביותר.
(י) <b>שִׁשָּׁה מִשְּׁמֹתָם</b> יפותחו<br>  <b>עַל הָאֶבֶן הָאֶחָת, וְאֶת שְׁמוֹת הַשִּׁשָּׁה הַנּוֹתָרִים עַל הָאֶבֶן הַשֵּׁנִית — כְּתוֹלְדֹתָם,</b> בהתאם לסדר לידתם.
(יא) החריטה תהיה <br>  <b>מַעֲשֵׂה חָרַשׁ אֶבֶן,</b> כדרך שעושים מלטשי האבנים, <br>  <b>פִּתּוּחֵי חֹתָם</b>, חריטה עדינה ומדויקת, מעין אומנות יצירת החותמות. לא ברור אם מדובר בתבליט, כמו בחותם,<br>  או בחריטה.<br>  <b>תְּפַתַּח אֶת שְׁתֵּי הָאֲבָנִים עַל</b>, בשביל<br>  <b>שְׁמֹת בְּנֵי יִשְׂרָאֵל.</b><br>  <b>מֻסַבֹּת</b>, מסובבות, מוקפות ב<br>  <b>מִשְׁבְּצוֹת</b>, מסגרות<br>  <b>זָהָב תַּעֲשֶׂה אֹתָם,</b> כדי להחזיקן ולקבען.
(יב) <b>וְשַׂמְתָּ אֶת שְׁתֵּי הָאֲבָנִים</b> הללו <br>  <b>עַל כִּתְפֹת הָאֵפֹד</b> הרחבות בתור <br>  <b>אַבְנֵי זִכָּרֹן לִבְנֵי יִשְׂרָאֵל.</b><br>  <b>וְנָשָׂא אַהֲרֹן אֶת שְׁמוֹתָם לִפְנֵי ה' עַל שְׁתֵּי כְתֵפָיו לְזִכָּרֹן.</b>
(יג) <b>וְעָשִׂיתָ מִשְׁבְּצֹת זָהָב.</b> אולי ציווי זה כולל משבצות זהב נוספות, שיהיו על החושן, כפי שיפרט בהמשך.
(יד) <b>וּשְׁתֵּי שַׁרְשְׁרֹת זָהָב טָהוֹר, מִגְבָּלֹת</b>, בגבולות המשבצת, בקצותיה<br>  <b>תַּעֲשֶׂה אֹתָם,</b><br>  <b>מַעֲשֵׂה עֲבֹת,</b> פיתול וקליעה. ולאחר עשייתן <br>  <b>וְנָתַתָּה אֶת שַׁרְשְׁרֹת הָעֲבֹתֹת</b>, הקלועות<br>  <b>עַל הַמִּשְׁבְּצֹת.</b> חבֵּר את השרשרות למשבצות.
(טו) <b>וְעָשִׂיתָ חֹשֶׁן</b>, תכשיט, מעין טבלה המונחת על החזה, שישמש כלי לעשיית<br>  <b>מִשְׁפָּט.</b><br>  אפשרות אחרת: בגד שיסמן את מעמדך כשופט. <br>  <b>מַעֲשֵׂה חֹשֵׁב, כְּמַעֲשֵׂה אֵפֹד תַּעֲשֶׂנּוּ.</b> באותו אופן ומאותם מחומרים יקרים: <br>  <b>זָהָב, תְּכֵלֶת וְאַרְגָּמָן וְתוֹלַעַת שָׁנִי וְשֵׁשׁ</b>. הכול<br>  <b>מָשְׁזָר תַּעֲשֶׂה אֹתוֹ.</b>
(טז) <b>רָבוּעַ יִהְיֶה</b> החושן הנראה לעין, אך הוא ייעשה ממלבן <br>  <b>כָּפוּל.</b> קיפול זה ייצור מעין כיס, שכנראה נועד לאורים והתומים, כדלהלן. <br>  <b>זֶרֶת</b>, כחצי אמה, למעלה מ-20 ס"מ. המרחק שבין קצה הזרת לקצה האגודל, כאשר האצבעות פרושות ככל האפשר. זה יהיה<br>  <b>אָרְכּוֹ, וְזֶרֶת — רָחְבּוֹ.</b>
(יז) <b>וּמִלֵּאתָ בוֹ</b>, הכן בחושן משבצות לשם<br>  <b>מִלֻּאַת אֶבֶן,</b> כדי שיהיו אבנים ממלאות אותן — <br>  <b>אַרְבָּעָה טוּרִים</b>, שורות<br>  <b>אָבֶן</b>, ובכל אחד מהם ייקבעו שלוש אבנים יקרות שונות, שקשה לזהותן בוודאות. ב<br>  <b>טוּר</b> האחד קבועות האבנים<br>  <b>: אֹדֶם,</b> שהיום יש המזהים אותה עם הרוּבּי.<br>  <b>פִּטְדָה וּבָרֶקֶת —</b><br>  <b>הַטּוּר הָאֶחָד.</b>
(יח) <b>וְהַטּוּר הַשֵּׁנִי: נֹפֶךְ, סַפִּיר</b>, שנזכרה גם בביטוי 'לבנת הספיר',<br>  אך זיהוייה אינו ודאי, <br>  <b>וְיָהֲלֹם,</b> שאין וודאות אם הוא היהלום שבפינו.
(יט) <b>וְהַטּוּר הַשְּׁלִישִׁי: לֶשֶׁם, שְׁבוֹ וְאַחְלָמָה.</b>
(כ) <b>וְהַטּוּר הָרְבִיעִי: תַּרְשִׁישׁ וְשֹׁהַם</b><br>  <b>וְיָשְׁפֵה. מְשֻׁבָּצִים זָהָב יִהְיוּ בְּמִלּוּאֹתָם.</b> בשל הקושי לחתוך וללטש את האבנים היקרות הללו, צריך להתאים את המשבצות לצורות האבנים שבהן ישובצו, כדי שהאבנים יוחזקו כראוי.
(כא) <b>וְהָאֲבָנִים תִּהְיֶיןָ עַל</b>, למען, כנגד<br>  <b>שְׁמֹת בְּנֵי יִשְׂרָאֵל, שְׁתֵּים עֶשְׂרֵה עַל שְׁמֹתָם.</b> בכל אבן נחקק שמו של אחד השבטים. <br>  <b>פִּתּוּחֵי חוֹתָם,</b> חריטה כזו שעושים בחותמות,<br>  <b>אִישׁ עַל שְׁמוֹ, תִּהְיֶיןָ לִשְׁנֵי</b>, לשנֵים<br>  <b>עָשָׂר שָׁבֶט.</b>
(כב) עתה, בהקשר של החושן, חוזר הכתוב לציווי על השרשראות שהוזכרו קודם לכן.<br>  <br>  <b>וְעָשִׂיתָ עַל הַחֹשֶׁן שַׁרְשֹׁת</b>, שרשראות, שאינן עשויות חוליות חוליות,<br>  <br>  <b>גַּבְלֻת</b>, קבועות בקצותיו של החושן, <br>  <b>מַעֲשֵׂה עֲבֹת</b>, קלועות ושזורות כמו חבל,<br>  <b>זָהָב טָהוֹר.</b>
(כג) <b>וְעָשִׂיתָ עַל הַחֹשֶׁן</b> בחלקו העליון<br>  <b>שְׁתֵּי טַבְּעוֹת זָהָב, וְנָתַתָּ אֶת שְׁתֵּי הַטַּבָּעוֹת עַל שְׁנֵי קְצוֹת הַחֹשֶׁן</b> מימין ומשמאל.
(כד) <b>וְנָתַתָּה אֶת שְׁתֵּי עֲבֹתֹת הַזָּהָב</b>, השרשראות הקלועות מזהב <br>  <b>עַל שְׁתֵּי הַטַּבָּעֹת אֶל קְצוֹת הַחֹשֶׁן.</b>
(כה) <b>וְאֵת שְׁתֵּי קְצוֹת שְׁתֵּי הָעֲבֹתֹת תִּתֵּן עַל שְׁתֵּי הַמִּשְׁבְּצוֹת</b> האמורות לעיל במעשה האפוד,<br>  <b>וְנָתַתָּה</b> אותן <br>  <b>עַל כִּתְפוֹת הָאֵפֹד אֶל מוּל פָּנָיו,</b> בצדו הקדמי באזור הצוואר. כך ייתלה החושן על החזה.
(כו) <b>וְעָשִׂיתָ שְׁתֵּי טַבְּעוֹת זָהָב</b> נוספות, <br>  <b>וְשַׂמְתָּ אֹתָם עַל שְׁנֵי קְצוֹת הַחֹשֶׁן עַל שְׂפָתוֹ אֲשֶׁר אֶל עֵבֶר הָאֵפֹד בָּיְתָה</b>, בצד הפנימי של החושן המקופל, זה הפונה אל האפוד.
(כז) <b>וְעָשִׂיתָ שְׁתֵּי טַבְּעוֹת זָהָב</b> נוספות,<br>  <b>וְנָתַתָּה אֹתָם עַל שְׁתֵּי כִתְפוֹת הָאֵפוֹד מִלְּמַטָּה</b>, בתחתית הכתפות <br>  <b>מִמּוּל פָּנָיו</b>, מאחור,<br>  <b>לְעֻמַּת מַחְבַּרְתּוֹ</b>, ליד מקום חיבור הכתפות עם האפוד<br>  <br>  <b>מִמַּעַל לְחֵשֶׁב הָאֵפוֹד</b>, החגורה.
(כח) כנגד שתי הטבעות שבצדו הפנימי של החושן, מעט מתחתן, יהיו שתי טבעות גם באפוד. <br>  <b>וְיִרְכְּסוּ אֶת הַחֹשֶׁן מִטַּבְּעֹתָיו אֶל טַבְּעֹת הָאֵפֹד</b> הללו<br>  <b>בִּפְתִיל</b>, באמצעות חוט<br>  <b>תְּכֵלֶת,</b><br>  <b>לִהְיוֹת עַל חֵשֶׁב הָאֵפוֹד,</b><br>  <b>וְלֹא יִזַּח</b>, יינתק <br>  <b>הַחֹשֶׁן מֵעַל הָאֵפוֹד.</b> קיימת מצווה מיוחדת לשמור שהחושן יישאר צמוד לאפוד בכל עת.
(כט) <b>וְנָשָׂא אַהֲרֹן אֶת שְׁמוֹת בְּנֵי יִשְׂרָאֵל בְּחֹשֶׁן הַמִּשְׁפָּט עַל לִבּוֹ בְּבֹאוֹ אֶל הַקֹּדֶשׁ, לְזִכָּרֹן לִפְנֵי ה' תָּמִיד.</b> אבני החושן אינן מיועדות ליופי ולהדר בלבד, אלא להזכרת ישראל לפני ה', כמו אבני האפוד.
(ל) <b>וְנָתַתָּ אֶל</b> הכיס שבין קפלי<br>  <b>חֹשֶׁן הַמִּשְׁפָּט אֶת הָאוּרִים וְאֶת הַתֻּמִּים,</b> שמהותם מסתורית ואינה מבוארת בכתובים כלל. חכמים פירשו שאלה הם שמות קדושים, שבאמצעותם היו בוהקות אבני החושן כמענה לשאלות הקשורות לעתיד.<br>  <br>  <b>וְהָיוּ עַל לֵב אַהֲרֹן בְּבֹאוֹ לִפְנֵי ה'.</b><br>  <b>וְנָשָׂא אַהֲרֹן אֶת מִשְׁפַּט בְּנֵי יִשְׂרָאֵל</b>, דרכם ומנהגם <br>  <b>עַל לִבּוֹ,</b> בתוך החושן, <br>  <b>לִפְנֵי ה' תָּמִיד.</b>
(לא) <b>וְעָשִׂיתָ אֶת מְעִיל הָאֵפוֹד,</b> המעיל שהאפוד חגור מעליו ומהדקו.<br>  המעיל היה דומה במקצת למעיל המוכָּר לנו, אך מכיוון שאין מוזכרים כאן שרוולים, ייתכן שהיה דומה לגלימה המכסה את אחורי הגוף וצדדיו. מלפנים היה המעיל פתוח מבית הצוואר ולמטה, כך שהאפוד וחגורתו מצמידים את חלקיו הקדמיים שלא ייפתחו יותר מדי.<br>  <br>  <b>כְּלִיל תְּכֵלֶת.</b> כולו היה עשוי צמר צבוע תכלת.
(לב) <b>וְהָיָה פִי רֹאשׁוֹ</b>, הקצה העליון של האריג, שבו הכהן משחיל את ראשו, <br>  <b>בְּתוֹכוֹ,</b> מקופל פנימה. <br>  <b>שָׂפָה יִהְיֶה לְפִיו</b>מ<br>  <b>סָבִיב,</b> מכפלת<br>  <b>מַעֲשֵׂה אֹרֵג,</b> כהמשך האריג ולא כתוספת תפורה,<br>  <br>  <b>כְּפִי</b>, כקצה<br>  <b>תַחְרָא</b>, שריון,<br>  <br>  המקופל קצת פנימה כדי שלא לגרום תקלות או פציעות ללובש אותו. <br>  <b>יִהְיֶה לּוֹ</b>, וכתוצאה מכך המעיל <br>  <b>לֹא יִקָּרֵעַ.</b><br>  פירוש אחר: כאן מופיע דין נוסף: האיסור לקרוע את המעיל.
(לג) <b>וְעָשִׂיתָ עַל שׁוּלָיו</b> קישוטים שצורתם כ<br>  <b>רִמֹּנֵי תְּכֵלֶת וְאַרְגָּמָן וְתוֹלַעַת שָׁנִי</b>, שייארגו וייסרגו בצבעים בולטים<br>  <b>עַל שׁוּלָיו סָבִיב</b>, לכל אורכם.<br>  <b>וּפַעֲמֹנֵי זָהָב בְּתוֹכָם,</b> בין הרימונים,<br>  <b>סָבִיב.</b>
(לד) <b>פַּעֲמֹן זָהָב וְרִמּוֹן, פַּעֲמֹן זָהָב וְרִמּוֹן עַל שׁוּלֵי הַמְּעִיל סָבִיב.</b> הפעמונים והרימונים הופיעו לסירוגין על שולי המעיל,<br>  או: בתוך כל רימון היה פעמון זהב.<br>  לפי המסורת היו שבעים ושניים פעמונים במעילו של הכהן הגדול.
(לה) <b>וְהָיָה</b> המעיל<br>  <b>עַל אַהֲרֹן לְשָׁרֵת. וְנִשְׁמַע קוֹלוֹ</b>. אמנם זהב הוא מתכת רכה, ועל כן צלילי הפעמונים עדינים, אך בגלל מספרם הגדול נשמע קול הכהן<br>  <b>בְּבֹאוֹ אֶל הַקֹּדֶשׁ לִפְנֵי ה' וּבְצֵאתוֹ,</b><br>  <b>וְלֹא יָמוּת.</b>
(לו) <b>וְעָשִׂיתָ צִּיץ זָהָב טָהוֹר,</b> תכשיט זהב המונח לאורך המצח, מעין כתרו של הכהן הגדול.<br>  <br>  <b>וּפִתַּחְתָּ</b>, חרוֹט<br>  <b>עָלָיו פִּתּוּחֵי חֹתָם,</b> בכתיבה עיטורית מפוארת את שתי המלים: <br>  <b>קֹדֶשׁ לַה'.</b>
(לז) <b>וְשַׂמְתָּ אֹתוֹ עַל פְּתִיל תְּכֵלֶת,</b> כדי לקשור את הציץ, שלא הקיף את הראש כולו. <br>  <b>וְהָיָה עַל הַמִּצְנָפֶת,</b> סמוך למצנפת שעל ראש הכהן.<br>  יש מפרשים שבחורים שבקצות הציץ היו נתונים כמה פתילים; חלקם נקשרו כלפי מעלה לכיוון המצנפת וחלקם נכרכו סביב הראש.<br>  <br>  <b>אֶל מוּל פְּנֵי</b>, קדמת <br>  <b>הַמִּצְנֶפֶת יִהְיֶה</b> הציץ.
(לח) <b>וְהָיָה עַל מֵצַח אַהֲרֹן. וְנָשָׂא</b>, יכפר<br>  <b>אַהֲרֹן</b> באמצעות הציץ<br>  <b>אֶת עֲוֹן הַקֳּדָשִׁים אֲשֶׁר יַקְדִּישׁוּ בְּנֵי יִשְׂרָאֵל לְכָל מַתְּנֹת קָדְשֵׁיהֶם</b>. לעתים מובאות מתנות טמאות — הציץ והמלים הכתובות עליו ישמשו לכפרה על חטא זה,<br>  <br>  <b>וְהָיָה עַל מִצְחוֹ תָּמִיד, לְרָצוֹן לָהֶם</b>— לישראל, <br>  <b>לִפְנֵי ה'.</b>
(לט) ומכאן — לבגדים הפשוטים יותר, הדומים לבגדי שאר הכהנים: <br>  <b>וְשִׁבַּצְתָּ</b> את<br>  <b>הַכְּתֹנֶת שֵׁשׁ,</b> פשתן. הכתונת, הצמודה אל הגוף, ארוגה בדגמים של משבצות.<b>וְעָשִׂיתָ מִצְנֶפֶת שֵׁשׁ,</b> בד פשתן ארוך הכרוך על הראש.<b>וְאַבְנֵט</b>, חגורה<br>  <b>תַּעֲשֶׂה מַעֲשֵׂה רֹקֵם,</b> שייחגר מעל הכתונת. חז"ל מוסרים כי אורך האבנט היה ל"ב אמות, בין חמישה עשר לתשעה עשר מטרים.<br>  החומרים שמהם ייעשה יפורטו בהמשך.
(מ) בגדי הקודש של בני אהרן מועטים ופשוטים יותר מבגדיהם של אהרן ושל הכהנים הגדולים שיבואו אחריו: <br>  <b>וְלִבְנֵי אַהֲרֹן תַּעֲשֶׂה כֻתֳּנֹת. וְעָשִׂיתָ לָהֶם אַבְנֵטִים, וּמִגְבָּעוֹת</b>, כובעים מוגבהים ללא שוליים<br>  <br>  <b>תַּעֲשֶׂה לָהֶם לְכָבוֹד וּלְתִפְאָרֶת,</b> מדים מיוחדים שייחדו אותם משאר העם.
(מא) <b>וְהִלְבַּשְׁתָּ אֹתָם,</b> את הבגדים הללו,<br>  <b>אֶת אַהֲרֹן אָחִיךָ וְאֶת בָּנָיו אִתּוֹ. וּמָשַׁחְתָּ אֹתָם</b> בשמן המשחה,<br>  <br>  <b>וּמִלֵּאתָ אֶת יָדָם</b>, ומַנה אותם לתפקידם.<br>  <br>  <b>וְקִדַּשְׁתָּ אֹתָם, וְכִהֲנוּ לִי</b>, ואז יוכלו לשרת אותי.
(מב) <b>וַעֲשֵׂה לָהֶם מִכְנְסֵי בָד,</b> פשתן מתחת לבגדיהם, <br>  <b>לְכַסּוֹת בְּשַׂר עֶרְוָה.</b> המכנסיים לא נמנו עם שאר הבגדים, מפני שהם אינם נראים לעין ואינם עשויים לכבוד ולתפארת.<br>  <br>  <b>מִמָּתְנַיִם וְעַד יְרֵכַיִם</b>, אולי הגיעו עד הברך, או עד מקום כלשהו באמצע הירך, <br>  <b>יִהְיוּ.</b>
(מג) <b>וְהָיוּ</b>, המכנסיים,<br>  או: כל<br>  בגדי הכהונה<br>  <br>  <b>עַל אַהֲרֹן וְעַל בָּנָיו בְּבֹאָם אֶל אֹהֶל מוֹעֵד, אוֹ בְגִשְׁתָּם אֶל הַמִּזְבֵּחַ לְשָׁרֵת בַּקֹּדֶשׁ, וְלֹא יִשְׂאוּ עָוֹן וָמֵתוּ.</b> לבישתם היא <br>  <b>חֻקַּת עוֹלָם לוֹ וּלְזַרְעוֹ אַחֲרָיו.</b> אסור לכהן שאינו לובש את מדיו לשרת בקודש.
<h2>פרק כט</h2>
(א) <b>וְזֶה הַדָּבָר אֲשֶׁר תַּעֲשֶׂה לָהֶם</b>— לאהרן ולבניו, <br>  <b>לְקַדֵּשׁ אֹתָם לְכַהֵן לִי: לְקַח</b>, קח <br>  <b>פַּר אֶחָד בֶּן בָּקָר</b>, פר בשנתו השלישית לחייו,<br>  <br>  <b>וְאֵילִם — שְׁנַיִם</b>. הפר והאילים צריכים להיות<br>  <b>תְּמִימִם,</b> שלמים, בלי מום.
(ב) <b>וְלֶחֶם</b> כיכרות שאינם מהוקצעים. חכמים דרשו מן הכתובים שמדובר על מין מאפה שחולטים אותו תחילה במים רותחים או מטגנים אותו בשמן, רביכה<br>  של <br>  <b>מַצּוֹת,</b> שלא החמיצה, <br>  <b>וְחַלֹּת</b>, כיכרות אפויות בעלות צורה מוקפדת,<br>  <br>  <b>מַצֹּת בְּלוּלֹת בַּשֶּׁמֶן,</b><br>  <b>וּרְקִיקֵי</b>, מיני מאפה דקים<br>  <b>מַצּוֹת מְשֻׁחִים בַּשָּׁמֶן.</b> אלו הן צורות שונות של מאפים שלא החמיצו. <br>  <b>סֹלֶת חִטִּים תַּעֲשֶׂה אֹתָם.</b>
(ג) <b>וְנָתַתָּ אוֹתָם</b>, את המאפים הללו <br>  <b>עַל סַל אֶחָד, וְהִקְרַבְתָּ אֹתָם בַּסָּל, וְאֶת הַפָּר וְאֵת שְׁנֵי הָאֵילִם</b> תקריב עמהם. בהמשך ייאמר למשה מה עליו לעשות בכל אחד מן הפריטים הללו.
(ד) <b>וְאֶת אַהֲרֹן וְאֶת בָּנָיו תַּקְרִיב אֶל פֶּתַח אֹהֶל מוֹעֵד, וְרָחַצְתָּ</b>, וטבול<br>  <br>  <b>אֹתָם בַּמָּיִם.</b>
(ה) <b>וְלָקַחְתָּ אֶת הַבְּגָדִים, וְהִלְבַּשְׁתָּ אֶת אַהֲרֹן אֶת הַכֻּתֹּנֶת ו</b>מעליה<br>  הלבש<br>  <b>אֵת מְעִיל הָאֵפֹד וְאֶת הָאֵפֹד</b>, החגור על המעיל<br>  <b>וְאֶת הַחֹשֶׁן, וְאָפַדְתָּ לוֹ</b>, חגור אותו<br>  <b>בְּחֵשֶׁב הָאֵפֹד.</b>
(ו) <b>וְשַׂמְתָּ הַמִּצְנֶפֶת עַל רֹאשׁוֹ, וְנָתַתָּ אֶת נֵזֶר הַקֹּדֶשׁ</b>, הציץ <br>  <b>עַל הַמִּצְנָפֶת.</b>
(ז) <b>וְלָקַחְתָּ אֶת שֶׁמֶן הַמִּשְׁחָה, וְיָצַקְתָּ עַל רֹאשׁוֹ</b> עוד קודם לכן, כי את השמן יש ליצוק על הראש ולא על המצנפת,<br>  <br>  <b>וּמָשַׁחְתָּ אֹתוֹ.</b>
(ח) <b>וְאֶת בָּנָיו תַּקְרִיב, וְהִלְבַּשְׁתָּם כֻּתֳּנֹת.</b>
(ט) <b>וְחָגַרְתָּ אֹתָם אַבְנֵט</b>, חגורה גם ל<br>  <b>אַהֲרֹן וּבָנָיו,</b> שכן חגירת אהרן שהוזכרה קודם היתה בחגורה הפנימית יותר — בחשב האפוד. <br>  <b>וְחָבַשְׁתָּ לָהֶם</b>— לבני אהרן<br>  <br>  <b>מִגְבָּעֹת,</b><br>  <b>וְהָיְתָה לָהֶם כְּהֻנָּה לְחֻקַּת עוֹלָם,</b> לדורות. המעשים הנעשים כאן, הלבשת הכהנים ומשיחתם, אינם מקדשים את הכהנים המסוימים האלה בלבד, אלא את כל צאצאיהם שמכאן ואילך לדורותם. <br>  <b>וּמִלֵּאתָ</b> את <br>  <b>יַד אַהֲרֹן וְ</b> את<br>  <b>יַד בָּנָיו.</b> בכך תמנה אותם לכהונה.
(י) <b>וְהִקְרַבְתָּ אֶת הַפָּר לִפְנֵי אֹהֶל מוֹעֵד. וְסָמַךְ אַהֲרֹן וּבָנָיו אֶת יְדֵיהֶם</b>. עליהם להישען בכוח באמצעות ידיהם<br>  <b>עַל רֹאשׁ הַפָּר,</b> בין קרניו.
(יא) <b>וְשָׁחַטְתָּ אֶת הַפָּר לִפְנֵי ה' פֶּתַח אֹהֶל מוֹעֵד.</b>
(יב) <b>וְלָקַחְתָּ מִדַּם הַפָּר וְנָתַתָּה עַל</b> כל קרן וקרן מ<br>  <b>קַרְנֹת הַמִּזְבֵּחַ</b> הגדול שיעמוד בחצר המשכן<br>  <b>בְּאֶצְבָּעֶךָ. וְאֶת כָּל</b> שארית <br>  <b>הַדָּם</b> שנותרה בכלי, <br>  <b>תִּשְׁפֹּךְ אֶל יְסוֹד הַמִּזְבֵּחַ.</b>
(יג) <b>וְלָקַחְתָּ אֶת כָּל הַחֵלֶב</b>, השומן <br>  <b>הַמְכַסֶּה אֶת הַקֶּרֶב</b>, האברים הפנימיים של הגוף <br>  <b>וְאֵת הַיֹּתֶרֶת עַל הַכָּבֵד,</b> הסרעפת, הסמוכה לכבד <br>  <b>וְאֵת שְׁתֵּי הַכְּלָיֹת וְאֶת הַחֵלֶב אֲשֶׁר עֲלֵיהֶן,</b><br>  <b>וְהִקְטַרְתָּ</b>, ושרוף עד שכל זה יעלה עשן <br>  <b>הַמִּזְבֵּחָה.</b> חלקים אלו מן הקרבן, יכונו בלשון חכמים 'אימורים'.
(יד) <b>וְאֶת בְּשַׂר הַפָּר וְאֶת עֹרוֹ וְאֶת פִּרְשׁוֹ</b>, הזבל שנמצא במעיו, שלרוב מנוקה לאחר השחיטה, <br>  <b>תִּשְׂרֹף בָּאֵשׁ מִחוּץ לַמַּחֲנֶה. חַטָּאת הוּא.</b> זהו קרבן חטאת שדמו ניתן על המזבח החיצון, אך שלא כשאר חטאות חיצוניות, בשרו אינו נאכל כלל, וכל חלקיו מלבד החלקים המוקטרים נשרפים מחוץ למחנה.
(טו) <b>וְאֶת הָאַיִל הָאֶחָד תִּקָּח, וְסָמְכוּ אַהֲרֹן וּבָנָיו אֶת יְדֵיהֶם עַל רֹאשׁ הָאָיִל.</b>
(טז) <b>וְשָׁחַטְתָּ אֶת הָאָיִל, וְלָקַחְתָּ אֶת דָּמוֹ וְזָרַקְתָּ עַל הַמִּזְבֵּחַ סָבִיב.</b> כאן, כמו בכל קרבנות העולה, הדם לא יימרח באצבע כמו בקרבן החטאת, אלא ייאסף במזרק, ומתוכו ייזרק על זוויות המזבח, כך שיגיע לכל סביבותיו.
(יז) <b>וְאֶת הָאַיִל תְּנַתֵּחַ לִנְתָחָיו, וְרָחַצְתָּ קִרְבּוֹ</b>, את חלקיו הפנימיים, לאחר שהוצאו מגופו, <br>  <b>וּכְרָעָיו</b>, רגליו, <br>  <b>וְנָתַתָּ</b> אותם <br>  <b>עַל</b>, עם<br>  <b>נְתָחָיו וְעַל</b>, ועם<br>  <b>רֹאשׁוֹ,</b> שנחתכו קודם לכן.
(יח) <b>וְהִקְטַרְתָּ אֶת כָּל הָאַיִל הַמִּזְבֵּחָה, עֹלָה הוּא לַה'.</b> לעומת החטאת, קרבן העולה עולֶה כולו לה'. לאחר הפשטת עורו מנתחים אותו לחלקים,<br>  והקרבן כולו נשרף על המזבח. <br>  <b>רֵיחַ נִיחוֹחַ</b>, ריח שגורם נחת רוח, ריח נעים,<br>  <br>  <b>אִשֶּׁה</b>, קרבן אש <br>  <b>לַה' הוּא.</b>
(יט) <b>וְלָקַחְתָּ אֵת הָאַיִל הַשֵּׁנִי, וְסָמַךְ אַהֲרֹן וּבָנָיו אֶת יְדֵיהֶם עַל רֹאשׁ הָאָיִל.</b>
(כ) <b>וְשָׁחַטְתָּ אֶת הָאַיִל, וְלָקַחְתָּ מִדָּמוֹ וְנָתַתָּה</b>, ונתת מן הדם <br>  <b>עַל תְּנוּךְ</b>. אין ודאות לגבי זיהוי התנוך. חכמים נחלקו אם התנוך הוא החלק הקשה שבאוזן, חלקה הרך, כפי שהתקבל בעברית החדשה, או אמצעה,<br>  של <br>  <b>אֹזֶן אַהֲרֹן וְעַל תְּנוּךְ אֹזֶן בָּנָיו הַיְמָנִית, עַל בֹּהֶן יָדָם הַיְמָנִית וְעַל בֹּהֶן רַגְלָם הַיְמָנִית,</b> ולאחר מכן — <br>  <b>וְזָרַקְתָּ אֶת הַדָּם</b> שנשאר בכלי<br>  <b>עַל הַמִּזְבֵּחַ סָבִיב.</b>
(כא) <b>וְלָקַחְתָּ מִן הַדָּם אֲשֶׁר עַל הַמִּזְבֵּחַ וּמִשֶּׁמֶן הַמִּשְׁחָה, וְהִזֵּיתָ עַל אַהֲרֹן וְעַל בְּגָדָיו וְעַל בָּנָיו וְעַל בִּגְדֵי בָנָיו אִתּוֹ, וְקָדַשׁ הוּא וּבְגָדָיו וּבָנָיו וּבִגְדֵי בָנָיו אִתּוֹ.</b>
(כב) <b>וְלָקַחְתָּ מִן הָאַיִל</b> את <br>  <b>הַחֵלֶב וְהָאַלְיָה</b>, הזנב המעובה בשומן, כדרך שמצוי ברוב מיני הכבשים,<br>  <b>וְאֶת הַחֵלֶב הַמְכַסֶּה אֶת הַקֶּרֶב וְאֵת יֹתֶרֶת הַכָּבֵד וְאֵת שְׁתֵּי הַכְּלָיֹת וְאֶת הַחֵלֶב אֲשֶׁר עֲלֵהֶן וְאֵת שׁוֹק הַיָּמִין, כִּי אֵיל מִלֻּאִים</b>, הקרבן החד־פעמי של מינוי הכהנים<br>  <b>הוּא.</b>
(כג) <b>וְ</b> קח גם <br>  <b>כִכַּר לֶחֶם אַחַת</b> מתוך לחם המצות שלקחת לעיל,<br>  <br>  <b>וְחַלַּת לֶחֶם שֶׁמֶן אַחַת</b> מתוך החלות הבלולות בשמן<br>  <br>  <b>וְרָקִיק אֶחָד מִסַּל הַמַּצּוֹת אֲשֶׁר לִפְנֵי ה'.</b>
(כד) <b>וְשַׂמְתָּ הַכֹּל</b>, את חלקי הקרבן ואת המצות<br>  <b>עַל כַּפֵּי אַהֲרֹן וְעַל כַּפֵּי בָנָיו, וְהֵנַפְתָּ אֹתָם</b>, הרם את ידיהם המלאות<br>  <br>  <b>תְּנוּפָה לִפְנֵי ה'.</b>
(כה) <b>וְלָקַחְתָּ אֹתָם</b>, את חלקי האיל ותרומת המצות<br>  <b>מִיָּדָם, וְהִקְטַרְתָּ הַמִּזְבֵּחָה</b> נוסף <br>  <b>עַל הָעֹלָה,</b> הוא האיל הראשון,<br>  <b>לְרֵיחַ נִיחוֹחַ לִפְנֵי ה', אִשֶּׁה</b>, קרבן אש<br>  <b>הוּא לַה'.</b>
(כו) <b>וְלָקַחְתָּ אֶת הֶחָזֶה מֵאֵיל הַמִּלֻּאִים אֲשֶׁר לְאַהֲרֹן, וְהֵנַפְתָּ אֹתוֹ תְּנוּפָה לִפְנֵי ה',</b><br>  <b>וְהָיָה</b> החזה<br>  <b>לְךָ</b>, משה<br>  <b>לְמָנָה.</b> זהו קרבן שלמים.
(כז) <b>וְקִדַּשְׁתָּ</b>, הפרש<br>  <b>אֵת חֲזֵה הַתְּנוּפָה וְאֵת שׁוֹק הַתְּרוּמָה</b><br>  <br>  <b>אֲשֶׁר הוּנַף וַאֲשֶׁר הוּרָם מֵאֵיל הַמִּלֻּאִים</b>. כאן, בקרבן המילואים, החזה ניתן לך ושוק התרומה הוקטרה על המזבח,<br>  אבל בעצם הם <br>  <b>מֵאֲשֶׁר לְאַהֲרֹן וּמֵאֲשֶׁר לְבָנָיו.</b> בכל קרבנות השלמים החזה והשוק שייכים לכהנים.
(כח) <b>וְהָיָה</b> החזה והשוק מעתה והלאה <br>  <b>לְאַהֲרֹן וּלְבָנָיו לְחָק עוֹלָם מֵאֵת בְּנֵי יִשְׂרָאֵל, כִּי תְרוּמָה</b>, חלק המורם מהקרבן<br>  <b>הוּא, וּתְרוּמָה יִהְיֶה</b>, חלק זה יוּרם ויופרש <br>  <b>מֵאֵת בְּנֵי יִשְׂרָאֵל מִזִּבְחֵי שַׁלְמֵיהֶם</b> הניתנים להם לאכילה, <br>  <b>תְּרוּמָתָם לַה'.</b> התרומה לה' מתבטאת בנתינתה למשרתיו הכהנים.
(כט) <b>וּבִגְדֵי הַקֹּדֶשׁ אֲשֶׁר לְאַהֲרֹן יִהְיוּ לְבָנָיו אַחֲרָיו, לְמָשְׁחָה בָהֶם</b>, להתגדל בהם<br>  <br>  <b>וּלְמַלֵּא בָם אֶת יָדָם.</b> באמצעות לבישת הבגדים הם ימונו לתפקידם.
(ל) <b>שִׁבְעַת יָמִים יִלְבָּשָׁם</b>, את בגדי הכהן הגדול<br>  <b>הַכֹּהֵן</b> שיבוא <br>  <b>תַּחְתָּיו</b>, במקום אהרן<br>  <b>מִבָּנָיו, אֲשֶׁר יָבֹא אֶל אֹהֶל מוֹעֵד לְשָׁרֵת בַּקֹּדֶשׁ.</b> כל אחד מהכהנים הגדולים הבאים יצטרך ללבוש את הבגדים שבעת ימים קודם שירותו, בתור הכנה לשירותו בקודש.
(לא) <b>וְאֵת אֵיל הַמִּלֻּאִים תִּקָּח, וּבִשַּׁלְתָּ אֶת בְּשָׂרוֹ בְּמָקֹם קָדֹשׁ</b>, בחצר אוהל מועד.
(לב) <b>וְאָכַל אַהֲרֹן וּבָנָיו אֶת בְּשַׂר הָאַיִל וְאֶת הַלֶּחֶם אֲשֶׁר</b> נשאר<br>  <b>בַּסָּל פֶּתַח אֹהֶל מוֹעֵד.</b> בעתיד ייאכל חלק זה של קרבן השלמים על ידי בעלי הקרבן, אבל כאן הכהנים הם הנחשבים כבעלי הקרבן, ולכן הם אוכלים אותו.
(לג) <b>וְאָכְלוּ אֹתָם</b>— את החלקים הללו,<br>  הכהנים <br>  <b>אֲשֶׁר כֻּפַּר</b> להם<br>  <b>בָּהֶם</b>— בקרבנות הללו. הכהנים בהקדשתם התנקו מכל דבר תיעוב<br>  כדי<br>  <b>לְמַלֵּא אֶת יָדָם לְקַדֵּשׁ אֹתָם. וְזָר לֹא יֹאכַל</b> את החלקים הללו <br>  <b>כִּי קֹדֶשׁ הֵם.</b>
(לד) <b>וְאִם יִוָּתֵר</b>, יישאר<br>  <b>מִבְּשַׂר הַמִּלֻּאִים וּמִן הַלֶּחֶם</b> שאוכלים<br>  הכהנים <br>  <b>עַד הַבֹּקֶר — וְשָׂרַפְתָּ</b>, עליך לשרוף<br>  <b>אֶת הַנּוֹתָר בָּאֵשׁ. לֹא יֵאָכֵל, כִּי קֹדֶשׁ הוּא.</b> דין הבשר הנותר מן הקרבן חוזר ומופיע כמה פעמים בתורה.
(לה) <b>וְעָשִׂיתָ לְאַהֲרֹן וּלְבָנָיו כָּכָה, כְּכֹל אֲשֶׁר צִוִּיתִי אֹתָכָה,</b> אותך, <br>  <b>שִׁבְעַת יָמִים תְּמַלֵּא יָדָם.</b>
(לו) <b>וּפַר חַטָּאת תַּעֲשֶׂה לַיּוֹם</b> בכל יום מימי המילואים יש להביא את הפר שהוזכר לעיל<br>  <b>עַל הַכִּפֻּרִים,</b> לשם כפרה,<br>  <b>וְחִטֵּאתָ עַל</b>, טַהר<br>  את<br>  <b>הַמִּזְבֵּחַ</b><br>  <b>בְּכַפֶּרְךָ עָלָיו,</b> כאשר תתן עליו את דם הפר.<br>  <br>  <b>וּמָשַׁחְתָּ אֹתוֹ לְקַדְּשׁוֹ.</b> וכך הוא יתקדש.
(לז) <b>שִׁבְעַת יָמִים תְּכַפֵּר עַל הַמִּזְבֵּחַ וְקִדַּשְׁתָּ אֹתוֹ, וְהָיָה</b> מאז יהיה <br>  <b>הַמִּזְבֵּחַ קֹדֶשׁ קָדָשִׁים,</b> קדוש מאוד, <br>  <b>כָּל</b> דבר הראוי להיקרב כקרבן <br>  <b>הַנֹּגֵעַ בַּמִּזְבֵּחַ</b>, שעלה עליו<br>  <b>— יִקְדָּשׁ,</b> ויהיו חייבים לשרפו שם.
(לח) <b>וְזֶה אֲשֶׁר תַּעֲשֶׂה עַל הַמִּזְבֵּחַ</b> כקרבן קבוע<br>  <b>:</b><br>  <b>כְּבָשִׂים בְּנֵי שָׁנָה,</b> בתוך שנתם הראשונה,<br>  <br>  <b>שְׁנַיִם לַיּוֹם, תָּמִיד —</b>
(לט) <b>אֶת הַכֶּבֶשׂ הָאֶחָד תַּעֲשֶׂה</b>, תקריב <br>  <b>בַבֹּקֶר, וְאֵת הַכֶּבֶשׂ הַשֵּׁנִי תַּעֲשֶׂה בֵּין הָעַרְבָּיִם</b>, אחר הצהריים.
(מ) <b>וְ</b> הבא גם מנחה שתלווה את הקרבן: <br>  <b>עִשָּׂרֹן</b>, עשירית האיפה. היא מידת נפח של יבש. במידות ימינו העישרון הוא למעלה משני ליטר.<br>  <b>סֹלֶת בָּלוּל בְּשֶׁמֶן כָּתִית,</b> מופק באמצעות כתישה<br>  שכמותו היא<br>  <b>רֶבַע הַהִין</b>. הין היא מידת נוזלים השווה ל-12 לוגים, כ-4 ליטר. שמן ברבע מכמות זו ייבלל עם עישרון הסולת.<br>  <br>  <b>וְנֵסֶךְ</b> של יין — אף הוא <br>  <b>רְבִעִית הַהִין יָיִן.</b> אלה הן התוספות המלוות <br>  <b>לַכֶּבֶשׂ הָאֶחָד.</b>
(מא) <b>וְאֵת הַכֶּבֶשׂ הַשֵּׁנִי תַּעֲשֶׂה בֵּין הָעַרְבָּיִם, כְּמִנְחַת הַבֹּקֶר</b> של הסולת והשמן<br>  <b>וּכְנִסְכָּהּ</b> של המנחה<br>  <b>תַּעֲשֶׂה לָּהּ, לְרֵיחַ נִיחֹחַ אִשֶּׁה</b>, קרבן אש<br>  <b>לַה'.</b> שניהם קרבנות עולה הנשרפים לה'.
(מב) <b>עֹלַת תָּמִיד לְדֹרֹתֵיכֶם,</b> שתקריבו אותה <br>  <b>פֶּתַח אֹהֶל מוֹעֵד</b>, אוהל התוועדות, מפגש <br>  <b>לִפְנֵי ה',</b><br>  <b>אֲשֶׁר אִוָּעֵד לָכֶם</b>, אפגש אתכם, עם העם וביותר עם נציגיו, הכהנים, <br>  <b>שָׁמָּה,</b> ומעבר לכך זה יהיה אוהל ההתוועדות שלי אתך, משה,<br>  <b>לְדַבֵּר אֵלֶיךָ שָׁם.</b>
(מג) <b>וְנֹעַדְתִּי שָׁמָּה לִבְנֵי יִשְׂרָאֵל, וְנִקְדַּשׁ</b> האוהל <br>  <b>בִּכְבֹדִי.</b> גם לאחר ביצוע כל הטקסים של מילוי ידי הכהנים וכפרת המזבח, אין המשכן מתקדש אלא מחמת נוכחות כבודו של ה'.
(מד) <b>וְקִדַּשְׁתִּי אֶת אֹהֶל מוֹעֵד וְאֶת הַמִּזְבֵּחַ, וְאֶת אַהֲרֹן וְאֶת בָּנָיו אֲקַדֵּשׁ לְכַהֵן לִי.</b>
(מה) <b>וְשָׁכַנְתִּי בְּתוֹךְ בְּנֵי יִשְׂרָאֵל.</b> במשכן ובמקדש תנכח השכינה ותתגלה בעם, <br>  <b>וְהָיִיתִי לָהֶם לֵאלֹהִים.</b>
(מו) <b>וְיָדְעוּ כִּי אֲנִי ה' אֱלֹהֵיהֶם, אֲשֶׁר הוֹצֵאתִי אֹתָם מֵאֶרֶץ מִצְרַיִם לְשָׁכְנִי בְתוֹכָם.</b> ה' איננו רק מי שגאל את ישראל בעבר, אלא גם מי שישרה במשכן, בקרב ישראל באופן קבוע. <br>  <b>אֲנִי ה' אֱלֹהֵיהֶם.</b>
<h2>פרק ל</h2>
(א) <b>וְעָשִׂיתָ מִזְבֵּחַ מִקְטַר קְטֹרֶת</b> מלבד המזבח לקרבנות. <br>  <b>עֲצֵי שִׁטִּים תַּעֲשֶׂה אֹתוֹ.</b>
(ב) <b>אַמָּה אָרְכּוֹ, וְאַמָּה רָחְבּוֹ, רָבוּעַ יִהְיֶה</b> המזבח, <br>  <b>וְאַמָּתַיִם קֹמָתוֹ,</b> גובהו שתי אמות. זהו מזבח קטן למדי, כעין עמוד שגובהו כמטר. <br>  <b>מִמֶּנּוּ קַרְנֹתָיו.</b> גם למזבח הזה יש קרנות כמו למזבח הגדול, והן עשויות מגופו, ואולי גם נכללות בתוך מידת גובהו.
(ג) <b>וְצִפִּיתָ אֹתוֹ זָהָב טָהוֹר, אֶת גַּגּוֹ</b>, חלקו העליון, <br>  <b>וְאֶת קִירֹתָיו סָבִיב וְאֶת קַרְנֹתָיו, וְעָשִׂיתָ לּוֹ זֵר זָהָב סָבִיב</b> לקישוט וכתר.
(ד) <b>וּשְׁתֵּי טַבְּעֹת זָהָב תַּעֲשֶׂה לּוֹ מִתַּחַת לְזֵרוֹ, עַל שְׁתֵּי צַלְעֹתָיו</b>, עבריו<br>  <b>תַּעֲשֶׂה</b> אותן, <br>  <b>עַל שְׁנֵי צִדָּיו</b>,<br>  בזוויות הנגדיות.<br>  <b>וְהָיָה לְבָתִּים לְבַדִּים</b>. אל תוך הטבעות הללו יוכנסו המוטות, כדי <br>  <b>לָשֵׂאת אֹתוֹ בָּהֵמָּה</b>, בהם, באמצעותם.
(ה) <b>וְעָשִׂיתָ אֶת הַבַּדִּים עֲצֵי שִׁטִּים, וְצִפִּיתָ אֹתָם זָהָב.</b>
(ו) <b>וְנָתַתָּה אֹתוֹ לִפְנֵי</b> בצדה החיצוני של<br>  <b>הַפָּרֹכֶת</b>, המבדילה בין הקודש ובין קודש-הקודשים,<br>  <b>אֲשֶׁר</b> מכסה <br>  <b>עַל אֲרֹן הָעֵדֻת,</b><br>  <b>לִפְנֵי</b>, מכוון כנגד<br>  <b>הַכַּפֹּרֶת אֲשֶׁר עַל</b> ארון <br>  <b>הָעֵדֻת, אֲשֶׁר אִוָּעֵד לְךָ שָׁמָּה.</b> המזבח יעמוד בין השולחן למנורה, משוך מהם כלפי חוץ, מכוון כנגד הארון שבקודש-הקודשים.
(ז) <b>וְהִקְטִיר עָלָיו אַהֲרֹן קְטֹרֶת סַמִּים,</b> סממנים מיוחדים לבישום, <br>  <b>בַּבֹּקֶר בַּבֹּקֶר,</b> מוקדם בבוקר.<br>  <br>  <b>בְּהֵיטִיבוֹ</b>, בשעה שהוא מנקה ומתקין<br>  <br>  <b>אֶת הַנֵּרֹת</b> שדלקו כל הלילה, משיירי הפתילות והפיח, <br>  <b>יַקְטִירֶנָּה.</b>
(ח) <b>ו</b> כן<br>  <b>בְהַעֲלֹת</b>, בשעה שמדליק<br>  <b>אַהֲרֹן אֶת הַנֵּרֹת</b> שבמנורה<br>  <b>בֵּין הָעַרְבַּיִם, יַקְטִירֶנָּה,</b> עבודת העלאת הקטורת צמודה לעבודת העלאת הנרות. <br>  <b>קְטֹרֶת תָּמִיד לִפְנֵי ה' לְדֹרֹתֵיכֶם.</b>
(ט) <b>לֹא תַעֲלוּ עָלָיו קְטֹרֶת זָרָה,</b> קטורת שהתורה לא ציוותה עליה. <br>  <b>וְ</b> אף לא קרבנות כלשהם — <br>  <b>עֹלָה</b>, קרבן דם <br>  <b>וּמִנְחָה</b> מן הצומח <br>  <b>וְנֵסֶךְ</b> יין<br>  <b>לֹא תִסְּכוּ עָלָיו.</b>
(י) רק פעם בשנה נעשית במזבח הזהב עבודה קבועה שאיננה העלאת קטורת — <br>  <b>וְכִפֶּר</b>, יטהר, יעביר חטא <br>  <b>אַהֲרֹן עַל קַרְנֹתָיו אַחַת בַּשָּׁנָה,</b> ביום הכיפורים, <br>  <b>מִדַּם חַטַּאת הַכִּפֻּרִים</b> שהכהן הגדול מקריב על מזבח העולה, <br>  <b>אַחַת בַּשָּׁנָה יְכַפֵּר עָלָיו</b>, הוא ייתן מדם החטאת על מזבח הקטורת<br>  <b>לְדֹרֹתֵיכֶם</b>, כפי שיפורש במקום אחר.<br>  <br>  <b>קֹדֶשׁ קָדָשִׁים הוּא לַה'.</b>
(יא) <b>וַיְדַבֵּר ה' אֶל מֹשֶׁה לֵּאמֹר:</b>
(יב) <b>כִּי תִשָּׂא</b>, תמְנה <br>  <b>אֶת רֹאשׁ בְּנֵי יִשְׂרָאֵל לִפְקֻדֵיהֶם,</b> בהתאם לפקודי הצבא שבהם. לפיכך אין המניין כולל נשים, קטנים ואנשים זרים. <br>  <b>וְנָתְנוּ אִישׁ כֹּפֶר</b>, תחליף<br>  <b>נַפְשׁוֹ לַה' בִּפְקֹד</b>, כאשר סופרים<br>  <b>אֹתָם, וְלֹא יִהְיֶה בָהֶם נֶגֶף</b>, מגפה <br>  <b>בִּפְקֹד אֹתָם.</b>
(יג) <b>זֶה יִתְּנוּ כָּל הָעֹבֵר עַל הַפְּקֻדִים</b>, כל הנפקדים<br>  <b>: מַחֲצִית הַשֶּׁקֶל בְּשֶׁקֶל הַקֹּדֶשׁ</b>. לדברי חכמים, משקלו של שקל הקודש היה כפול מזה של שקל רגיל.<br>  <br>  <b>עֶשְׂרִים גֵּרָה</b> גרעין, אולי: גרעין חרוב<br>  הוא <br>  <b>הַשֶּׁקֶל.</b><br>  <b>מַחֲצִית הַשֶּׁקֶל</b> תינתן <br>  <b>תְּרוּמָה לַה'.</b>
(יד) <b>כֹּל הָעֹבֵר עַל הַפְּקֻדִים, מִבֶּן עֶשְׂרִים שָׁנָה וָמָעְלָה, יִתֵּן</b> את <br>  <b>תְּרוּמַת ה'.</b>
(טו) <b>הֶעָשִׁיר לֹא יַרְבֶּה וְהַדַּל לֹא יַמְעִיט מִמַּחֲצִית הַשָּׁקֶל.</b> הסכום הקצוב נגזר ממטרתו המעשית של המפקד — <br>  <b>לָתֵת אֶת תְּרוּמַת ה', לְכַפֵּר עַל נַפְשֹׁתֵיכֶם</b> מכל רע הקשור במניין.
(טז) <b>וְלָקַחְתָּ אֶת כֶּסֶף הַכִּפֻּרִים מֵאֵת בְּנֵי יִשְׂרָאֵל, וְנָתַתָּ אֹתוֹ עַל עֲבֹדַת אֹהֶל מוֹעֵד.</b> הכסף ישמש לעבודת המשכן. בהמשך יבואר שמכסף המפקד שנעשה סמוך להקמת המשכן וכליו נעשו אדני הקרשים.<br>  <br>  <b>וְהָיָה</b> הכסף הנתון במלאכת המשכן<br>  <b>לִבְנֵי יִשְׂרָאֵל לְזִכָּרוֹן לִפְנֵי ה', לְכַפֵּר עַל נַפְשֹׁתֵיכֶם.</b>
(יז) <b>וַיְדַבֵּר ה' אֶל מֹשֶׁה לֵּאמֹר:</b>
(יח) <b>וְעָשִׂיתָ כִּיּוֹר</b>, אגן העשוי <br>  <b>נְחֹשֶׁת, וְכַנּוֹ</b>, הבסיס שלו עשוי אף הוא<br>  <b>נְחֹשֶׁת,</b><br>  <b>לְרָחְצָה</b>, לשם רחיצה.<br>  <b>וְנָתַתָּ אֹתוֹ</b><br>  <b>בֵּין אֹהֶל מוֹעֵד וּבֵין הַמִּזְבֵּחַ,</b> בחצר המשכן, <br>  <b>וְנָתַתָּ שָׁמָּה</b>, בתוכו <br>  <b>מָיִם.</b>
(יט) <b>וְרָחֲצוּ אַהֲרֹן וּבָנָיו</b> הכהנים<br>  <b>מִמֶּנּוּ</b>, ממי הכיור <br>  <b>אֶת יְדֵיהֶם וְאֶת רַגְלֵיהֶם.</b>
(כ) <b>בְּבֹאָם אֶל אֹהֶל מוֹעֵד יִרְחֲצוּ מַיִם וְלֹא יָמֻתוּ, אוֹ בְגִשְׁתָּם אֶל הַמִּזְבֵּחַ לְשָׁרֵת לְהַקְטִיר אִשֶּׁה לַה'.</b>
(כא) <b>וְרָחֲצוּ יְדֵיהֶם וְרַגְלֵיהֶם וְלֹא יָמֻתוּ, וְהָיְתָה לָהֶם חָק עוֹלָם — לוֹ וּלְזַרְעוֹ לְדֹרֹתָם.</b> חוק זה אינו מוגבל לנסיבות.
(כב) <b>וַיְדַבֵּר ה' אֶל משֶׁה לֵּאמֹר:</b>
(כג) <b>וְאַתָּה קַח לְךָ בְּשָׂמִים רֹאשׁ</b>, מן האיכות הראשונה, הבשמים הטובים ביותר<br>  <b>:</b><br>  <br>  <b>מָר דְּרוֹר</b>, מור טהור, חופשי מכל תערובת<br>  <br>  <b>— חֲמֵשׁ מֵאוֹת</b> שקלי קודש, כמות ניכרת (במידות ימינו כ-8.3 ק"ג), <br>  <b>וְקִנְּמָן בֶּשֶׂם</b>, הזהה כנראה לקינמון המוכר לנו, הגדל לרוב באיים רחוקים סמוך לאינדונזיה, אבל כבר אז היה יבוא מתמיד של סחורות מסוג זה<br>  <b>— מַחֲצִיתוֹ חֲמִשִּׁים וּמָאתָיִם.</b> משקל הבושם כולו יהיה חמש מאות. אולי היו מחלקים את הקינמון לשניים, ושקלו כל חלק בנפרד לשם צמצום טעויות במשקל.<br>  <br>  <b>וּקְנֵה בֹשֶׂם</b>, יש סוברים שהוא מין דגן מבושם<br>  <b>— חֲמִשִּׁים וּמָאתָיִם.</b>
(כד) <b>וְקִדָּה</b>, צמח הגדל בארץ ונקרא בלשון חכמים 'קציעה' <br>  <b>—</b><br>  <b>חֲמֵשׁ מֵאוֹת בְּשֶׁקֶל הַקֹּדֶשׁ. וְשֶׁמֶן זַיִת — הִין,</b> מידת נוזלים.
(כה) <b>וְעָשִׂיתָ אֹתוֹ שֶׁמֶן</b> שישמש ל<br>  <b>מִשְׁחַת קֹדֶשׁ,</b> משיחה בקודש,<br>  <br>  <b>רֹקַח מִרְקַחַת</b>, תערובת בשמים<br>  <b>מַעֲשֵׂה רֹקֵחַ</b>. יש להכינה בדיוק ובהקפדה יתרה, כמנהגי רוקחי הבשמים. <br>  <b>שֶׁמֶן מִשְׁחַת קֹדֶשׁ יִהְיֶה.</b>
(כו) <b>וּמָשַׁחְתָּ בוֹ</b>— בשמן המשחה <br>  <b>אֶת אֹהֶל מוֹעֵד וְאֵת אֲרוֹן הָעֵדֻת</b>
(כז) <b>וְאֶת הַשֻּׁלְחָן וְאֶת כָּל כֵּלָיו וְאֶת הַמְּנֹרָה וְאֶת כֵּלֶיהָ</b>
(כח) <b>וְאֵת מִזְבַּח הַקְּטֹרֶת וְאֶת מִזְבַּח הָעֹלָה וְאֶת כָּל כֵּלָיו וְאֶת הַכִּיֹּר וְאֶת כַּנּוֹ.</b>
(כט) <b>וְקִדַּשְׁתָּ אֹתָם</b>— את כל הכלים הללו, <br>  <b>וְהָיוּ קֹדֶשׁ קָדָשִׁים. כָּל הַנֹּגֵעַ בָּהֶם יִקְדָּשׁ.</b> רק לטהורים מותר לגעת בכלים הללו.
(ל) <b>וְ</b> גם<br>  <b>אֶת אַהֲרֹן וְאֶת בָּנָיו תִּמְשָׁח</b> בשמן הזה, <br>  <b>וְקִדַּשְׁתָּ אֹתָם לְכַהֵן לִי.</b> הכלים נמשחים להיות כלי קודש, ואילו אהרן הכהן ובניו נמשחים להיות אנשי קודש.
(לא) <b>וְאֶל בְּנֵי יִשְׂרָאֵל תְּדַבֵּר לֵאמֹר: שֶׁמֶן מִשְׁחַת קֹדֶשׁ יִהְיֶה זֶה לִי לְדֹרֹתֵיכֶם.</b>
(לב) <b>עַל בְּשַׂר אָדָם לֹא יִיסָךְ.</b> אין לסוך בו בשרו של כל אדם שאינו מן הראויים לכך. <br>  <b>וּבְמַתְכֻּנְתּוֹ לֹא תַעֲשׂוּ כָּמֹהוּ.</b> אסור לחקות אותו. <br>  <b>קֹדֶשׁ הוּא, קֹדֶשׁ יִהְיֶה לָכֶם.</b> המגע בו הוא האופן שבו אנשים וחפצים מתקדשים.
(לג) <b>אִישׁ אֲשֶׁר יִרְקַח כָּמֹהוּ</b> שלא לצורך המקדש, <br>  <b>וַאֲשֶׁר יִתֵּן מִמֶּנּוּ</b>— מן השמן של המקדש<br>  <b>עַל</b> איש <br>  <b>זָר —</b><br>  <b>וְנִכְרַת מֵעַמָּיו.</b>
(לד) <b>וַיֹּאמֶר ה' אֶל מֹשֶׁה: קַח לְךָ סַמִּים,</b> סממנים מבושמים<br>  <b>:</b><br>  <b>נָטָף</b>, המכונה גם 'צרי',<br>  ובלשון חכמים — 'שמן אפרסמון'.<br>  לפי המסורת הוא הופק מן השרף שזב מעצים מסוימים.<br>  הנטף גדל בבקעת הירדן סמוך לים המלח, ונחשב לבושם היקר ביותר בעולם. <br>  <b>וּשְׁחֵלֶת</b>, המזוהה לרוב עם ה'ציפורן' שבלשון חכמים,<br>  שכנראה אינו הציפורן של היום. <br>  <b>וְחֶלְבְּנָה,</b> צמח שכשהוא לעצמו ריחו חזק ובלתי נעים,<br>  והוא משמש גם לרפואות שונות. לבשמים הללו מוסיפים גם <br>  <b>סַמִּים</b> אחרים <br>  <b>וּלְבֹנָה זַכָּה,</b> טהורה, המשמשת לבושם ולקטורת עד היום הזה. <br>  <b>בַּד בְּבַד</b>, חלק כחלק, משקל שווה מכל אחד מהם<br>  <b>יִהְיֶה.</b>
(לה) <b>וְעָשִׂיתָ אֹתָהּ</b>— את התערובת הזו <br>  <b>קְטֹרֶת, רֹקַח</b>, מזיגת בשמים<br>  <b>מַעֲשֵׂה רוֹקֵחַ.</b> כשם שרוקח בשמים מקצועי עושה, <br>  <b>מְמֻלָּח</b>, מעורבב היטב,<br>  או: שנתון בה מעט מלח, כמו בכל קרבן,<br>  <br>  <b>טָהוֹר, קֹדֶשׁ.</b>
(לו) <b>וְשָׁחַקְתָּ מִמֶּנָּה הָדֵק,</b> שחיקה דקה, <br>  <b>וְנָתַתָּה מִמֶּנָּה</b> להקטרה <br>  <b>לִפְנֵי</b> ארון <br>  <b>הָעֵדֻת בְּאֹהֶל מוֹעֵד אֲשֶׁר אִוָּעֵד לְךָ שָׁמָּה.</b><br>  <b>קֹדֶשׁ קָדָשִׁים תִּהְיֶה</b> הקטורת <br>  <b>לָכֶם.</b>
(לז) וכמו בשמן המשחה — <br>  <b>וְהַקְּטֹרֶת אֲשֶׁר תַּעֲשֶׂה, בְּמַתְכֻּנְתָּהּ לֹא תַעֲשׂוּ לָכֶם.</b> אל לכם לחקות את הקטורת מן הסממנים הללו ובכמויות הללו מפני שהריח הזה צריך לאפיין את המשכן והמקדש בלבד. <br>  <b>קֹדֶשׁ תִּהְיֶה לְךָ לַה'.</b> אסור להעתיק את הנעשה במסגרת עבודת המקדש אל מחוצה לו.
(לח) כמו הציווי בדבר שמן המשחה, אף הציווי ביחס לקטורת מסתיים בחומרת השימוש בקטורת שלא למטרה הראויה: <br>  <b>אִישׁ אֲשֶׁר יַעֲשֶׂה כָמוֹהָ</b> כדי<br>  <b>לְהָרִיחַ בָּהּ</b> בעצמו, ולא לשם מסירה למקדש<br>  <b>—</b><br>  <b>וְנִכְרַת מֵעַמָּיו.</b>
<h2>פרק לא</h2>
(א) <b>וַיְדַבֵּר ה' אֶל מֹשֶׁה לֵּאמֹר:</b>
(ב) <b>רְאֵה קָרָאתִי בְשֵׁם</b>, מיניתי מתוך הערכה וכבוד<br>  את<br>  <b>בְּצַלְאֵל בֶּן אוּרִי בֶן חוּר</b>.<br>  חור, סבו של בצלאל,<br>  היה אחד האנשים הקרובים ביותר למשה,<br>  ולפי חז"ל היה אחיינו.<br>  <br>  <b>לְמַטֵּה יְהוּדָה.</b>
(ג) <b>וָאֲמַלֵּא אֹתוֹ רוּחַ אֱלֹהִים בְּחָכְמָה וּבִתְבוּנָה וּבְדַעַת וּבְכָל מְלָאכָה.</b> בצלאל לא נדרש להיות רק אומן מבצע, אלא אף לנהל את המיזם הנכבד הזה כולו. משום כך נבחר לתפקיד מי שנמצא ראוי לגדולה ולכבוד.
(ד) <b>לַחְשֹׁב מַחֲשָׁבֹת,</b> לתרגם הוראות לביצוע מורכב<br>  <br>  <b>לַעֲשׂוֹת בַּזָּהָב וּבַכֶּסֶף וּבַנְּחֹשֶׁת</b>, מומחה לעבודות מתכת.
(ה) <b>וּבַחֲרֹשֶׁת</b>, באומנות<br>  <b>אֶבֶן</b> חן<br>  <br>  <b>לְמַלֹּאת</b>, בקי במלאכת שיבוץ האבנים היקרות <br>  <b>וּבַחֲרֹשֶׁת עֵץ</b>ו<br>  <b>לַעֲשׂוֹת בְּכָל מְלָאכָה.</b>
(ו) <b>וַאֲנִי הִנֵּה נָתַתִּי אִתּוֹ</b>, מִשנֶה לו<br>  <b>אֵת אָהֳלִיאָב בֶּן אֲחִיסָמָךְ לְמַטֵּה דָן,</b> שגם הוא מומחה גדול במלאכות הללו,<br>  <br>  <b>וּבְלֵב כָּל חֲכַם לֵב</b> האומנים היוצרים,<br>  <b>נָתַתִּי</b>, אוסיף<br>  <b>חָכְמָה,</b> שהרי אין זו רק עבודה טכנית מורכבת. <br>  <b>וְעָשׂוּ אֵת כָּל אֲשֶׁר צִוִּיתִךָ:</b>
(ז) <b>אֵת אֹהֶל מוֹעֵד וְאֶת הָאָרֹן — לָעֵדֻת</b>. האוהל והארון יועדו להנחת העדות, ומכאן שמם: 'משכן העדות' ו'ארון העדות'.<br>  <b>וְאֶת הַכַּפֹּרֶת אֲשֶׁר עָלָיו וְאֵת כָּל כְּלֵי הָאֹהֶל</b> הנוספים
(ח) <b>וְאֶת הַשֻּׁלְחָן וְאֶת כֵּלָיו וְאֶת הַמְּנֹרָה הַטְּהֹרָה וְאֶת כָּל כֵּלֶיהָ וְאֵת מִזְבַּח הַקְּטֹרֶת</b>
(ט) <b>וְאֶת מִזְבַּח הָעֹלָה וְאֶת כָּל כֵּלָיו וְאֶת הַכִּיּוֹר וְאֶת כַּנּוֹ</b>
(י) <b>וְאֵת בִּגְדֵי הַשְּׂרָד</b>, היריעות הארוגות, מעשה רשת, שכיסו את המשכן, וכן הבגדים שכיסו בהם את כלי המשכן במסעות,<br>  <br>  <b>וְאֶת בִּגְדֵי הַקֹּדֶשׁ לְאַהֲרֹן הַכֹּהֵן וְאֶת בִּגְדֵי בָנָיו לְכַהֵן</b>
(יא) <b>וְאֵת שֶׁמֶן הַמִּשְׁחָה וְאֶת קְטֹרֶת הַסַּמִּים לַקֹּדֶשׁ</b> שאף הפקתו של כל אחד מהם היא אומנוות בפני עצמה.<br>  <b>כְּכֹל אֲשֶׁר צִוִּיתִךָ יַעֲשׂוּ.</b> מלאכות המשכן קדושות הן, אך השבת קדוֹשה יותר.
(יב) <b>וַיֹּאמֶר ה' אֶל מֹשֶׁה לֵּאמֹר:</b>
(יג) אמנם ראוי לבצע את מלאכת המשכן ביעילות ובמהירות, <br>  <b>אַךְ אֶת שַׁבְּתֹתַי</b>, השבת אינה רק יום המנוחה של ישראל; היא יומו של אלוקים.<br>  <b>תִּשְׁמֹרוּ.</b> קדושת השבת דוחה את הקמת המשכן, <br>  <b>כִּי אוֹת הִיא בֵּינִי וּבֵינֵיכֶם</b>, סימן לקרבה אליכם, שכן אתם היחידים שצֻוויתם על שמירת היום הזה, הקדוש לי. אין זה חג הקשור בהיסטוריה שלכם, ישראל, אלא קיבלתם אותו כמתנה ממני <br>  <b>לְדֹרֹתֵיכֶם, לָדַעַת כִּי אֲנִי ה' מְקַדִּשְׁכֶם,</b> כיוון שאתם נבחרי, חלות עליכם קדושת השבת ומנוחתה.
(יד) <b>וּשְׁמַרְתֶּם אֶת הַשַּׁבָּת כִּי קֹדֶשׁ הִיא לָכֶם. מְחַלְלֶיהָ מוֹת יוּמָת,</b> העונש הממשי עליה הוא מוות מידי בית דין.<br>  <br>  <b>כִּי כָּל הָעֹשֶׂה בָהּ מְלָאכָה,</b> אם עונש המוות לא יתבצע משום מה — <br>  <b>וְנִכְרְתָה הַנֶּפֶשׁ הַהִיא מִקֶּרֶב עַמֶּיהָ.</b> אלוקים ימית אותו.
(טו) <b>שֵׁשֶׁת יָמִים יֵעָשֶׂה מְלָאכָה, וּבַיּוֹם הַשְּׁבִיעִי שַׁבַּת שַׁבָּתוֹן קֹדֶשׁ לַה'. כָּל הָעֹשֶׂה מְלָאכָה</b>, פעולה שיש עמה יצירה, ואינה נמדדת לפי מידת המאמץ המושקע בה,<br>  <b>בְּיוֹם הַשַּׁבָּת — מוֹת יוּמָת.</b>
(טז) <b>וְשָׁמְרוּ בְנֵי יִשְׂרָאֵל אֶת הַשַּׁבָּת, לַעֲשׂוֹת אֶת הַשַּׁבָּת</b>, לקיים את המצוות הכרוכות בה ולהחזיק בקדושתה<br>  <br>  <b>לְדֹרֹתָם בְּרִית עוֹלָם,</b> קשר של מחויבות נצחית.
(יז) <b>בֵּינִי וּבֵין בְּנֵי יִשְׂרָאֵל אוֹת</b>, סימנה של הברית<br>  <b>הִיא לְעֹלָם,</b> האות מורה <br>  <b>כִּי שֵׁשֶׁת יָמִים עָשָׂה ה' אֶת הַשָּׁמַיִם וְאֶת הָאָרֶץ, וּבַיּוֹם הַשְּׁבִיעִי שָׁבַת וַיִּנָּפַשׁ,</b> ונח. וכאשר ישראל שובתים ונחים, הם משתתפים עם ה' בשביתתו ובמנוחתו. באות הזה הם מודיעים את הברית ואת הקשר שבינם לבינו.בסוף הימים שמשה עשה בהר כדי לממש את ברית סיני בארץ, סר עמו של משה מן הברית בעשיית עגל מסכה וסגידה לו. מעשה העגל הסמוך כל כך לקבלת התורה ייזכר לישראל לדיראון בכל הדורות.
(יח) <b>וַיִּתֵּן</b> ה' <br>  <b>אֶל מֹשֶׁה כְּכַלֹּתוֹ לְדַבֵּר אִתּוֹ בְּהַר סִינַי</b> את<br>  <b>שְׁנֵי לֻחֹת הָעֵדֻת.</b> התורה שנכתבה על הלוחות היא מסמך המעיד על הברית בין ה' לישראל.<br>  <br>  <b>לֻחֹת אֶבֶן</b>ה<br>  <b>כְּתֻבִים בְּאֶצְבַּע אֱלֹהִים.</b> הלוחות נוצרו בידי אלוקים, והוא שכתב עליהם.
<h2>פרק לב</h2>
(א) ובינתיים בתחתית ההר — <br>  <b>וַיַּרְא הָעָם כִּי בֹשֵׁשׁ</b>, התעכב <br>  <b>מֹשֶׁה לָרֶדֶת מִן הָהָר.</b> גם אם משה הודיע שיחזור כעבור ארבעים יום, היתה, מן הסתם, אי־הבנה לגבי חשבון הזמנים.<br>  <br>  <b>וַיִּקָּהֵל,</b> נאסף<br>  <b>הָעָם</b> עַל <br>  <b>אַהֲרֹן,</b> העם פנה לאהרן, משום שהכירוֹ כבן הלוויה של משה וכנביאו עוד ממצרים.<br>  <br>  <b>וַיֹּאמְרוּ אֵלָיו: קוּם עֲשֵׂה לָנוּ אֱלֹהִים,</b> ישות אלוהית כלשהי, <br>  <b>אֲשֶׁר יֵלְכוּ לְפָנֵינוּ, כִּי זֶה מֹשֶׁה הָאִישׁ אֲשֶׁר הֶעֱלָנוּ מֵאֶרֶץ מִצְרַיִם — לֹא יָדַעְנוּ מֶה הָיָה לוֹ.</b>
(ב) <b>וַיֹּאמֶר אֲלֵהֶם אַהֲרֹן</b>: אם ברצונכם לעשות מעשה כזה, עשו אותו כראוי — <br>  <b>פָּרְקוּ נִזְמֵי הַזָּהָב אֲשֶׁר בְּאָזְנֵי נְשֵׁיכֶם, בְּנֵיכֶם וּבְנֹתֵיכֶם,</b> הזהב הזָּמין לכם בתכשיטיכם, <br>  <b>וְהָבִיאוּ אֵלָי.</b>
(ג) <b>וַיִּתְפָּרְקוּ כָּל הָעָם אֶת נִזְמֵי הַזָּהָב אֲשֶׁר בְּאָזְנֵיהֶם וַיָּבִיאוּ אֶל אַהֲרֹן.</b>
(ד) <b>וַיִּקַּח מִיָּדָם</b> את הזהב, <br>  <b>וַיָּצַר,</b> עיצב <br>  <b>אֹתוֹ בַּחֶרֶט,</b> כלי אומנות המשמש צורפים,<br>  <br>  <b>וַיַּעֲשֵׂהוּ עֵגֶל מַסֵּכָה,</b> מותך ויצוק.<br>  <br>  <b>וַיֹּאמְרוּ</b> כל הנוכחים: <br>  <b>אֵלֶּה אֱלֹהֶיךָ יִשְׂרָאֵל אֲשֶׁר הֶעֱלוּךָ מֵאֶרֶץ מִצְרָיִם.</b>
(ה) <b>וַיַּרְא אַהֲרֹן וַיִּבֶן מִזְבֵּחַ לְפָנָיו, וַיִּקְרָא אַהֲרֹן וַיֹּאמַר: חַג לַה' מָחָר.</b> אהרן מדגיש שהחג ייחגג לה'.
(ו) <b>וַיַּשְׁכִּימוּ</b> כל העם <br>  <b>מִמָּחֳרָת וַיַּעֲלוּ עֹלֹת וַיַּגִּשׁוּ שְׁלָמִים, וַיֵּשֶׁב הָעָם לֶאֱכֹל וְשָׁתוֹ</b>— מביטויי החג, <br>  <b>וַיָּקֻמוּ לְצַחֵק,</b> לשחק משחק בעל אופי תחרותי או מיני.
(ז) ובאותו זמן — <br>  <b>וַיְדַבֵּר ה' אֶל מֹשֶׁה: לֶךְ רֵד</b> מן ההר, או: מגדולתך.<br>  אתה יושב במחיצתי ומצוי בדרגה הגבוהה ביותר שילוד אשה הגיע אליה, אך בינתיים אירעו למטה דברים המצריכים אותך לרדת ממדרגתך — <br>  <b>כִּי שִׁחֵת עַמְּךָ אֲשֶׁר הֶעֱלֵיתָ מֵאֶרֶץ מִצְרָיִם.</b>
(ח) <b>סָרוּ מַהֵר מִן הַדֶּרֶךְ אֲשֶׁר צִוִּיתִם, עָשׂוּ לָהֶם עֵגֶל מַסֵּכָה, וַיִּשְׁתַּחֲווּ לוֹ וַיִּזְבְּחוּ לוֹ וַיֹּאמְרוּ:</b>"<br>  <b>אֵלֶּה אֱלֹהֶיךָ יִשְׂרָאֵל אֲשֶׁר הֶעֱלוּךָ מֵאֶרֶץ מִצְרָיִם</b> ".
(ט) <b>וַיֹּאמֶר ה' אֶל מֹשֶׁה: רָאִיתִי אֶת הָעָם הַזֶּה, וְהִנֵּה עַם קְשֵׁה עֹרֶף,</b> עיקש <br>  <b>הוּא.</b> עיקשותם היא שאטמה אותם בפני ציות לאיסורי המפורשים.
(י) <b>וְעַתָּה הַנִּיחָה לִּי, וְיִחַר אַפִּי בָהֶם,</b> אכעס עליהם <br>  <b>וַאֲכַלֵּם,</b> אשמידם, <br>  <b>וְאֶעֱשֶׂה אוֹתְךָ לְגוֹי גָּדוֹל.</b> במקום שעמי יהיו בני אברהם, יצחק ויעקב — הם יהיו בניך, משה. אין בכך סתירה להבטחה הקודמת לאבות, שכן אתה יצאת מהם.
(יא) <b>וַיְחַל,</b> התחנן, ואולי אפילו הביא את עצמו לידי חולי,<br>  <br>  <b>מֹשֶׁה אֶת פְּנֵי ה' אֱלֹהָיו וַיֹּאמֶר: לָמָה ה' יֶחֱרֶה אַפְּךָ בְּעַמֶּךָ אֲשֶׁר הוֹצֵאתָ מֵאֶרֶץ מִצְרַיִם בְּכֹחַ גָּדוֹל וּבְיָד חֲזָקָה?</b>
(יב) ומשה מנמק: <br>  <b>לָמָּה יֹאמְרוּ מִצְרַיִם לֵאמֹר</b>: "<br>  <b>בְּרָעָה הוֹצִיאָם לַהֲרֹג אֹתָם בֶּהָרִים, וּלְכַלֹּתָם מֵעַל פְּנֵי הָאֲדָמָה</b> "?! אם יישמד העם שרוכז במחנה הזה, יניחו המצרים שה' כעס עליהם מראש, ועל כן שלחם למדבר, מקום המזומן לפורענויות. אשר על כן, <br>  <b>שׁוּב מֵחֲרוֹן אַפֶּךָ וְהִנָּחֵם,</b> והתחרט <br>  <b>עַל הָרָעָה לְעַמֶּךָ</b>.
(יג) נוסף על כך, <br>  <b>זְכֹר לְאַבְרָהָם, לְיִצְחָק וּלְיִשְׂרָאֵל עֲבָדֶיךָ, אֲשֶׁר נִשְׁבַּעְתָּ לָהֶם בָּךְ.</b> לא נשבעת להם בדבר חולף אלא בשמך ובעצמך. <br>  <b>וַתְּדַבֵּר אֲלֵהֶם</b>: "<br>  <b>אַרְבֶּה אֶת זַרְעֲכֶם כְּכוֹכְבֵי הַשָּׁמָיִם, וְכָל הָאָרֶץ הַזֹּאת אֲשֶׁר אָמַרְתִּי אֶתֵּן לְזַרְעֲכֶם — וְנָחֲלוּ</b> אותה<br>  <b>לְעֹלָם".</b> הרי הבטחתך לאבות שתחוס על בניהם, שתרבה אותם ושתנחילם את הארץ, לא נכרכה בשום תנאי.
(יד) ו<br>  <b>ַיִּנָּחֶם,</b> שינה כביכול את דעתו <br>  <b>ה' עַל הָרָעָה אֲשֶׁר דִּבֶּר לַעֲשׂוֹת לְעַמּוֹ.</b>
(טו) <b>וַיִּפֶן וַיֵּרֶד מֹשֶׁה מִן הָהָר, וּשְׁנֵי לֻחֹת הָעֵדֻת בְּיָדוֹ, לֻחֹת כְּתֻבִים מִשְּׁנֵי עֶבְרֵיהֶם</b> באופן פלאי, <br>  <b>מִזֶּה וּמִזֶּה הֵם כְּתֻבִים.</b>
(טז) <b>וְהַלֻּחֹת מַעֲשֵׂה אֱלֹהִים הֵמָּה,</b> ולא יצירתו של בשר ודם. <br>  <b>וְהַמִּכְתָּב,</b> הכתיבה <br>  <b>מִכְתַּב אֱלֹהִים הוּא, חָרוּת</b> על ידו <br>  <b>עַל הַלֻּחֹת.</b> עתה, ברדת משה מן ההר, הוא פגש את יהושע.
(יז) <b>וַיִּשְׁמַע יְהוֹשֻׁעַ אֶת קוֹל הָעָם בְּרֵעֹה,</b> בתרועתו, ברעשיו. <br>  <b>וַיֹּאמֶר אֶל מֹשֶׁה: קוֹל מִלְחָמָה בַּמַּחֲנֶה.</b> הקריאות, הצעקות והמהומה נשמעים כקולות מלחמה.
(יח) <b>וַיֹּאמֶר</b> לו משה: <br>  <b>אֵין קוֹל עֲנוֹת,</b> היענות, עזרה של <br>  <b>גְּבוּרָה, וְאֵין קוֹל עֲנוֹת,</b> היענות של <br>  <b>חֲלוּשָׁה.</b> טעית בזיהוי הקולות. אילו היתה זו מלחמה, היו נשמעים קולות תרועת המנצחים הגיבורים, וקולות סבלם ובכיים של המפסידים החלשים. אינני שומע לא את אלה ולא את אלה. <br>  <b>קוֹל עַנּוֹת,</b> קול רם אחר, שאין בו ביטויים אלו;<br>  או: קול זמרה ומצהלות <br>  <b>אָנֹכִי שֹׁמֵעַ.</b>
(יט) <b>וַיְהִי כַּאֲשֶׁר קָרַב אֶל הַמַּחֲנֶה, וַיַּרְא אֶת הָעֵגֶל וּמְחֹלֹת,</b> הריקודים שמסביבו, <br>  <b>וַיִּחַר אַף מֹשֶׁה, וַיַּשְׁלֵךְ מִיָּדָיו אֶת הַלֻּחֹת וַיְשַׁבֵּר אֹתָם תַּחַת הָהָר,</b> על האבנים שהיו בתחתיתו.
(כ) <b>וַיִּקַּח אֶת הָעֵגֶל אֲשֶׁר עָשׂוּ וַיִּשְׂרֹף</b> אותו <br>  <b>בָּאֵשׁ וַיִּטְחַן עַד אֲשֶׁר דָּק,</b> השחית אותו לחלוטין. <br>  <b>וַיִּזֶר,</b> משה פיזר את שיירי העגל <br>  <b>עַל פְּנֵי הַמַּיִם, וַיַּשְׁקְ אֶת בְּנֵי יִשְׂרָאֵל,</b> כדי לבזותו ולבזותם, כאילו אמר להם בכך: הרי אלו אלוהיכם — אִכלו ושתו אותו, ולבסוף גופכם גם יפריש אותו.
(כא) <b>וַיֹּאמֶר מֹשֶׁה אֶל אַהֲרֹן: מֶה עָשָׂה לְךָ הָעָם הַזֶּה, כִּי הֵבֵאתָ עָלָיו חֲטָאָה גְדֹלָה</b>? מה עוללו לך שנאלצת לעשות זאת?<br>  או: מה הביא אותך לגרום להם לחטוא בחטא כה חמור — האם שנאת אותם עד כדי כך שהחלטת לסכנם בהשמדה?!
(כב) <b>וַיֹּאמֶר אַהֲרֹן: אַל יִחַר אַף אֲדֹנִי.</b> אל תכעס. אהרן היה מבוהל מאוד מעצם העניין ומדברי משה, שהרי כוונתו היתה תמימה — <br>  <b>אַתָּה יָדַעְתָּ אֶת הָעָם כִּי בְ</b> מצב <br>  <b>רָע הוּא.</b>
(כג) <b>וַיֹּאמְרוּ לִי</b>: "<br>  <b>עֲשֵׂה לָנוּ אֱלֹהִים אֲשֶׁר יֵלְכוּ לְפָנֵינוּ, כִּי זֶה מֹשֶׁה הָאִישׁ אֲשֶׁר הֶעֱלָנוּ מֵאֶרֶץ מִצְרַיִם — לֹא יָדַעְנוּ מֶה הָיָה לו</b> ֹ".
(כד) <b>וָאֹמַר לָהֶם</b>: "<br>  <b>לְמִי זָהָב</b> ?" והם <br>  <b>הִתְפָּרָקוּ</b>, הסירו את תכשיטיהם, <br>  <b>וַיִּתְּנוּ לִי</b> את הזהב, <br>  <b>וָאַשְׁלִכֵהוּ בָאֵשׁ</b>, ובלא שהתכוונתי לצורה הזו — <br>  <b>וַיֵּצֵא הָעֵגֶל הַזֶּה.</b> ייתכן שאחרים התערבו בעיצוב העגל,<br>  ואולי היו מעורבים גם כוחות כישוף בכך.
(כה) <b>וַיַּרְא מֹשֶׁה אֶת הָעָם כִּי פָרֻעַ</b>, בלתי מאורגן, אינו מכוון מטרה <br>  <b>הוּא</b>. עיכובו של משה, חגיגות העגל, ירידת משה והשמדת העגל — כל אלו גרמו לבלבול. <br>  <b>כִּי פְרָעֹה</b>, פרעו, גילה את קלונו,<br>  או: גרם להריסה ולעזיבה<br>  <br>  <b>אַהֲרֹן</b>. הוא שגרם לעם את הבלבול ואת החטא בפועל, <br>  <b>לְשִׁמְצָה</b>, כך שיגונו <br>  <b>בְּקָמֵיהֶם</b>, בפי השונאים הקמים עליהם. העבודה הזרה היא מקור חרפתם של ישראל, וביותר — בחירתם בעגל.
(כו) לנוכח פראות הפולחן האלילי והאורגיה שהתלוותה אליו הבין משה שעליו לחדש את אחדותו של העם, ולחזק את הוודאות במנהיג ובדרך. <br>  <b>וַיַּעֲמֹד מֹשֶׁה בְּשַׁעַר הַמַּחֲנֶה, וַיֹּאמֶר</b>: <br>  <b>מִי</b> שנאמן <br>  <b>לַה'</b> ומוכן להילחם למענו — יבוא <br>  <b>אֵלָי</b> !<b>וַיֵּאָסְפוּ אֵלָיו כָּל בְּנֵי לֵוִי</b>, שבטו שלו בגלל הקִּרבה אל משה או מכוח אישיותם והתנגדותם הטבעית לפולחן העגל.
(כז) ו<br>  <b>ַיֹּאמֶר לָהֶם</b>: <br>  <b>כֹּה אָמַר ה' אֱלֹהֵי יִשְׂרָאֵל</b>: <br>  <b>שִׂימוּ אִישׁ חַרְבּוֹ עַל יְרֵכוֹ.</b> התכוננו למלחמה או לפעולת עונשין תקיפה. <br>  <b>עִבְרוּ וָשׁוּבוּ מִשַּׁעַר לָשַׁעַר בַּמַּחֲנֶה וְהִרְגוּ</b> אפילו <br>  <b>אִישׁ אֶת אָחִיו וְאִישׁ אֶת רֵעֵהוּ וְאִישׁ אֶת קְרֹבוֹ</b>. בשל הפריצות והפראות שפשתה במחנה צֻוו הלוויים לעבור במחנה ולהרוג את כל מי שיעמוד כנגדם בלי להתחשב בשיקולים כלשהם.
(כח) <b>וַיַּעֲשׂוּ בְנֵי לֵוִי כִּדְבַר מֹשֶׁה, וַיִּפֹּל מִן הָעָם בַּיּוֹם הַהוּא כִּשְׁלֹשֶׁת אַלְפֵי אִישׁ</b>. שבט לוי לא היה שבט גדול מבחינה מספרית, אבל עובדי העגל לא התנגדו התנגדות פעילה. הם היו שרויים במפח נפש ובהכרה בחטא ובתוצאותיו, שהרי עתה כבר לא מצאו משמעות בעגל או צידוק לפולחנו.<br>  פעולתם של בני לוי לא היתה בגדר ענישה לכל החוטאים, אלא היא ביטאה את שמירת האמונים של אנשים מן המחנה לה' ולתורתו.
(כט) <b>וַיֹּאמֶר מֹשֶׁה: מִלְאוּ יֶדְכֶם</b>, התמנו לתפקיד <br>  <b>הַיּוֹם,</b> והֱיו משרתים <br>  <b>לַה', כִּי אִישׁ</b>, כל אחד מכם היה מוכן להכות אפילו <br>  <b>בִּבְנוֹ וּבְאָחִיו,</b> מבלי להתחשב ברגשות, במעמדות ובקרבת בשר, <br>  <b>וְלָתֵת עֲלֵיכֶם הַיּוֹם בְּרָכָה</b>. מה שעשיתם לא היה שלילי או פעולה סתמית המביעה נאמנות; זה היה מעשה נחוץ ובעל חשיבות עליונה, שהודות לה תזכו לברכה.
(ל) <b>וַיְהִי מִמָּחֳרָת, וַיֹּאמֶר מֹשֶׁה אֶל הָעָם</b>: <br>  <b>אַתֶּם חֲטָאתֶם חֲטָאָה גְדֹלָה, וְעַתָּה אֶעֱלֶה אֶל ה'</b> לבקש עליכם רחמים. <br>  <b>אוּלַי אֲכַפְּרָה בְּעַד חַטַּאתְכֶם.</b>
(לא) <b>וַיָּשָׁב מֹשֶׁה אֶל ה' וַיֹּאמַר</b>: <br>  <b>אָנָּא, חָטָא הָעָם הַזֶּה חֲטָאָה גְדֹלָה וַיַּעֲשׂוּ לָהֶם אֱלֹהֵי זָהָב</b> בדרגות שונות — מאנשים שלא היו מעוניינים מאוד, למי שהתלהבו ממציאת תחליף למשה ועד לאלה ששמחו בהזדמנות לחזור לנוסח העבודה הזרה הישן.
(לב) <b>וְעַתָּה</b>, אני מפציר בך: <br>  <b>אִם תִּשָּׂא חַטָּאתָם</b>, תסלח להם — מוטב, <br>  <b>וְאִם אַיִן,</b> לא תמחל — <br>  <b>מְחֵנִי</b>, מחק אותי <br>  <b>נָא מִסִּפְרְךָ אֲשֶׁר כָּתָבְתָּ</b>, ספר החיים,<br>  כלומר המת אותי, או: התורה.<br>  אם מתן תורה נתפס בעיניך עתה ככישלון, אף אני כישלון, וראוי להימחק ממנה.
(לג) <b>וַיֹּאמֶר ה' אֶל מֹשֶׁה</b>:<br>  לא אמחק אותך. רק את <br>  <b>מִי אֲשֶׁר חָטָא לִי</b>— <br>  <b>אֶמְחֶנּוּ מִסִּפְרִי</b>, מספרי החיים, ממהלכה הכולל של ההיסטוריה.
(לד) <b>וְעַתָּה</b>,<br>  קיבלתי את טענתך, ולכן<br>  <b>לֵךְ נְחֵה אֶת הָעָם אֶל אֲשֶׁר דִּבַּרְתִּי לָךְ</b>. דבר לא השתנה. הייעוד נמשך, ועליך להמשיך ולהוביל אותם לארץ כנען. אולם מכאן ואילך <br>  <b>הִנֵּה מַלְאָכִי יֵלֵךְ לְפָנֶיךָ</b>. עם ישראל יהיה כפוף למלאך, לשליח מטעמי,<br>  והוא ידאג לשלומם ולטובתם. <br>  <b>וּבְיוֹם פָּקְדִי,</b> פקודתי, יום הסיכום והזיכרון שבו ייגזר הדין<br>  <br>  — <br>  <b>וּפָקַדְתִּי</b>, אזכור<br>  <b>עֲלֵהֶם חַטָּאתָם</b>. הרי רבים חטאו במעשה, רבים חטאו בעידוד, היו שחטאו במחדל גמור, וכאלה שחטאו באדישות. הם ייענשו על כך בתשלומים חלקיים בלבד, אבל חטא העגל עצמו לא יימחק עד עת קץ.
(לה) וה' התחיל מיד להיפרע מן החוטאים בעצמו — <br>  <b>וַיִּגֹּף</b>, הכה למוות במגפה <br>  <b>ה' אֶת הָעָם, עַל אֲשֶׁר עָשׂוּ אֶת הָעֵגֶל אֲשֶׁר עָשָׂה אַהֲרֹן</b>.
<h2>פרק לג</h2>
(א) <b>וַיְדַבֵּר ה' אֶל מֹשֶׁה: לֵךְ עֲלֵה</b>, צא <br>  <b>מ</b> המקום<br>  ה<br>  <b>זֶּה,</b><br>  <b>אַתָּה וְהָעָם אֲשֶׁר הֶעֱלִיתָ מֵאֶרֶץ מִצְרָיִם, אֶל הָאָרֶץ אֲשֶׁר נִשְׁבַּעְתִּי לְאַבְרָהָם לְיִצְחָק וּלְיַעֲקֹב לֵאמֹר: לְזַרְעֲךָ אֶתְּנֶנָּה.</b> ישראל אמנם חטאו, וחטאם זה ייזכר להם לעתיד, אך לפי שעה יש להמשיך במסע לעבר הארץ המובטחת.
(ב) <b>וְשָׁלַחְתִּי לְפָנֶיךָ מַלְאָךְ, וְגֵרַשְׁתִּי אֶת הַכְּנַעֲנִי, הָאֱמֹרִי וְהַחִתִּי וְהַפְּרִזִּי, הַחִוִּי וְהַיְבוּסִי,</b>
(ג) ואביא אותך <br>  <b>אֶל אֶרֶץ זָבַת חָלָב וּדְבָשׁ. כִּי</b> אני עצמי<br>  <b>לֹא אֶעֱלֶה</b>, אופיע<br>  <b>בְּקִרְבְּךָ,</b><br>  <b>כִּי עַם קְשֵׁה עֹרֶף אַתָּה, פֶּן אֲכֶלְךָ</b>, אכלֶה אותך<br>  <br>  <b>בַּדָּרֶךְ.</b> יש סיכוי ששוב תחטאו, ואם החטא יתרחש בנוכחותי, הדבר יהיה חמור יותר, ועל כן העונש יהיה כבד יותר.
(ד) <b>וַיִּשְׁמַע הָעָם אֶת הַדָּבָר הָרָע הַזֶּה,</b> שה' אינו מעוניין להישאר עמם בקשר ישיר וייחודי זה, <br>  <b>וַיִּתְאַבָּלוּ.</b><br>  <b>וְלֹא שָׁתוּ</b>, שמו <br>  <b>אִישׁ עֶדְיוֹ</b>, תכשיטו<br>  <b>עָלָיו.</b> נראה כי ישראל התקשטו לקראת מתן תורה, ועתה עם נפילתם מן הדרגה ההיא, היו מישראל שהסירו את תכשיטיהם.
(ה) לאחר שהיו שחשו מתוך עצמם שאין הם ראויים לעטות את העדי, ה' אישר זאת בדבריו<br>  <b>: וַיֹּאמֶר ה' אֶל מֹשֶׁה: אֱמֹר אֶל בְּנֵי יִשְׂרָאֵל: "אַתֶּם עַם קְשֵׁה עֹרֶף. רֶגַע אֶחָד אֶעֱלֶה בְקִרְבְּךָ — וְכִלִּיתִיךָ. וְעַתָּה, הוֹרֵד עֶדְיְךָ מֵעָלֶיךָ.</b><br>  <b>וְאֵדְעָה מָה אֶעֱשֶׂה לָּךְ".</b> נראה מה יקרה הלאה.
(ו) <b>וַיִּתְנַצְּלוּ בְנֵי יִשְׂרָאֵל אֶת עֶדְיָם</b>.<br>  לאור ההוראה הישירה הסירו כולם את התכשיטים שהיו להם <br>  <b>מֵהַר חוֹרֵב.</b>
(ז) <b>וּמֹשֶׁה יִקַּח אֶת הָאֹהֶל</b> שלו <br>  <b>וְנָטָה</b>, ופרשׂ<br>  <b>לוֹ מִחוּץ לַמַּחֲנֶה, הַרְחֵק מִן הַמַּחֲנֶה.</b> כיוון שה' הודיע שהוא לא ישרה בתוך מחנה ישראל, אף משה עשה כך בהוצאת אוהלו שלו אל מחוץ למחנה.<br>  <br>  <b>וְקָרָא לוֹ אֹהֶל מוֹעֵד,</b> אוהל שבו נועדים, נפגשים.<br>  <br>  <b>וְהָיָה כָּל מְבַקֵּשׁ ה' יֵצֵא אֶל אֹהֶל מוֹעֵד אֲשֶׁר מִחוּץ לַמַּחֲנֶה.</b> קודם לכן שכן משה במרכז המחנה, כפי שנראה מאוחר יותר בתיאור סדרי המחנות.<br>  אין ביציאתו ההפגנתית של משה אל מחוץ למחנה, שבה הצהיר שאין הוא חלק מן המחנה, כדי לבטא הינתקות מהעם. מי שמעוניין ללמוד ממנו את תורת ה' יוכל להיוועד עמו באוהל המרוחק.
(ח) <b>וְהָיָה כְּצֵאת מֹשֶׁה אֶל הָאֹהֶל.</b> נראה שמשה עדיין ישן באוהלו המשפחתי שבתוך המחנה, וממנו היה יוצא כל יום אל אוהל מועד שמחוץ למחנה. בעברו מאוהלו דרך המחנה — <br>  <b>יָקוּמוּ כָּל הָעָם וְנִצְּבוּ</b>, נעמדו<br>  <b>אִישׁ פֶּתַח אָהֳלוֹ, וְהִבִּיטוּ אַחֲרֵי מֹשֶׁה עַד בֹּאוֹ הָאֹהֱלָה.</b>
(ט) <b>וְהָיָה כְּבֹא מֹשֶׁה הָאֹהֱלָה,</b> כאשר הגיע אל אוהל מועד, <br>  <b>יֵרֵד עַמּוּד הֶעָנָן,</b> שביטא את כבוד ה', <br>  <b>וְעָמַד פֶּתַח הָאֹהֶל, וְדִבֶּר עִם מֹשֶׁה,</b> ושאר האנשים לא שמעוהו.
(י) <b>וְרָאָה כָל הָעָם אֶת עַמּוּד הֶעָנָן עֹמֵד פֶּתַח הָאֹהֶל, וְקָם כָּל הָעָם וְהִשְׁתַּחֲווּ אִישׁ פֶּתַח אָהֳלוֹ.</b> משה נמצא ולא נמצא במחנה, וכבוד ה' נמצא עם משה אך אינו שרוי בקרבם.
(יא) <b>וְדִבֶּר ה' אֶל מֹשֶׁה פָּנִים אֶל פָּנִים, כַּאֲשֶׁר יְדַבֵּר אִישׁ אֶל רֵעֵהוּ,</b> בקרבה ובידידות. שלא כנביאים אחרים, שהנבואה שורה עליהם מתוך אימה ואיבוד עשתונות,<br>  עם משה ה' מדבר מקרוב. משה גם יכול היה לפנות אל ה' בשאלה.<br>  <br>  <b>וְשָׁב אֶל</b> אוהלו הפרטי שבתוך<br>  <b>הַמַּחֲנֶה,</b> לאחר שה' דיבר עמו. <br>  <b>וּמְשָׁרְתוֹ יְהוֹשֻׁעַ בִּן</b>, בֶּן<br>  <b>נוּן נַעַר</b>, משרת, לאו דווקא צעיר<br>  <br>  <b>לֹא יָמִישׁ</b>, יזוז <br>  <b>מִתּוֹךְ הָאֹהֶל.</b> שלא כמשה, שהיה שב לאוהל משפחתו, יהושע נשאר באוהל מועד.
(יב) <b>וַיֹּאמֶר מֹשֶׁה אֶל ה': רְאֵה, אַתָּה אֹמֵר אֵלַי "הַעַל אֶת הָעָם הַזֶּה", וְאַתָּה לֹא הוֹדַעְתַּנִי אֵת אֲשֶׁר תִּשְׁלַח עִמִּי.</b> אמרת שתשלח מלאך, אך לא פירטת כיצד הדבר יקרה. <br>  <b>וְאַתָּה אָמַרְתָּ "יְדַעְתִּיךָ בְשֵׁם,</b> חיבבתי אותך במיוחד,<br>  <b>וְגַם מָצָאתָ חֵן בְּעֵינָי".</b> הביטוי 'ידיעה בשם' לא הופיע במפורש קודם לכן, אך הבחירה המיוחדת במשה וחנו בעיני ה' עולים בבירור מתוך ביטויים שונים שהוזכרו.
(יג) <b>וְעַתָּה אִם נָא מָצָאתִי חֵן בְּעֵינֶיךָ — הוֹדִעֵנִי נָא אֶת דְּרָכֶךָ,</b> כשם שאתה ידעתני מקרוב, אף אני מבקש לדעת את דרכיך, <br>  <b>וְ</b> אז <br>  <b>אֵדָעֲךָ</b> מתוך הכרה וביתר שאת, כנבחר שלך.<br>  <b>לְמַעַן אֶמְצָא חֵן בְּעֵינֶיךָ</b> משה ביקש קשר פנימי ועמוק יותר מן הקשר שהיה לו עד כה עם ה'. עד עתה קיבל בעיקר הוראות, וכעת הוא רוצה לדעת את הסוד הנסתר, שבאמצעותו יוכל להתאחד עם ה'. כפי הידיעה שידע את ה', כך תהיה קרבתו אליו.<br>  <br>  <b>וּרְאֵה כִּי עַמְּךָ</b> הוא <br>  <b>הַגּוֹי הַזֶּה.</b>
(יד) <b>וַיֹּאמַר:</b> לא מלאך אחר ילך, אלא <br>  <b>פָּנַי יֵלֵכוּ</b>. פנימיותי תלך אתכם, ובכך — <br>  <b>וַהֲנִחֹתִי לָךְ,</b> תהיה לך מנוחה. בקשתו של משה התקבלה — במקום לשלוח מלאך פני ה' ילכו בקרב העם.
(טו) <b>וַיֹּאמֶר אֵלָיו</b> משה: אכן <br>  <b>אִם אֵין פָּנֶיךָ הֹלְכִים</b>, אילו לא היית הולך עמנו —<br>  <b>אַל תַּעֲלֵנוּ מִזֶּה,</b> לא היה טעם ולא היתה תכלית למסענו.
(טז) <b>וּבַמֶּה יִוָּדַע אֵפוֹא כִּי מָצָאתִי חֵן בְּעֵינֶיךָ אֲנִי וְעַמֶּךָ — הֲלוֹא בְּלֶכְתְּךָ</b> אתה בעצמך<br>  <b>עִמָּנוּ</b>. אין ערך בכך שננחל את הארץ אם לא תהיה עמנו. ונוסף לכך — <br>  <b>וְנִפְלִינוּ</b>, נובדל, נובחן<br>  <b>אֲנִי וְעַמְּךָ מִכָּל הָעָם</b>, העמים<br>  <b>אֲשֶׁר עַל פְּנֵי הָאֲדָמָה,</b> בהיותנו העם המיוחד לך.
(יז) <b>וַיֹּאמֶר ה' אֶל מֹשֶׁה: גַּם אֶת הַדָּבָר הַזֶּה אֲשֶׁר דִּבַּרְתָּ</b>— להיות אתה ועמך מופלים,<br>  <b>אֶעֱשֶׂה, כִּי מָצָאתָ חֵן בְּעֵינַי וָאֵדָעֲךָ בְּשֵׁם,</b> אני מכבד אותך ומעריך את ייחודך. שמך חקוק לפני.
(יח) <b>וַיֹּאמַר</b> משה<br>  <b>: הַרְאֵנִי נָא אֶת כְּבֹדֶךָ.</b> קודם ביקש שה' יודיע לו את דרכיו, כלומר את סוד הנהגותיו הנסתרות. עכשיו משה מבקש בקשה נוספת, מרחיקת לכת — לראות את כבוד ה', לדעת אותו כפי שהוא.<br>  כלומר הוא רוצה להגיע להכרה פנימית ומהותית של ה', מעבר לנבואה ולשליחות.
(יט) <b>וַיֹּאמֶר: אֲנִי אַעֲבִיר כָּל טוּבִי עַל פָּנֶיךָ.</b> יתר על כן — <br>  <b>וְקָרָאתִי בְשֵׁם ה'</b>, שם ההוויה<br>  <b>לְפָנֶיךָ.</b> אתה תשמע ותקלוט דרגה גבוהה יותר של הוויתי, ומכוחה — <br>  <b>וְחַנֹּתִי אֶת אֲשֶׁר אָחֹן, וְרִחַמְתִּי אֶת אֲשֶׁר אֲרַחֵם.</b> כך תכיר לא רק את הצד החיצוני של הנהגתי — צד החוק והדין, אלא גם את צדה הפנימי — צד החסד והחנינה, שמעבר לגבול ולמידה.
(כ) <b>וַיֹּאמֶר</b> ה' לו עוד<br>  <b>: לֹא תוּכַל לִרְאֹת אֶת פָּנָי,</b> את מהותי, כפי שביקשת.<br>  <b>כִּי לֹא יִרְאַנִי הָאָדָם — וָחָי.</b> אי אפשר לראות את פני ולהישאר בחיים. רק בעת היציאה מן העולם הזה יוכל אדם לפגוש בי במישרין.
(כא) לפיכך — <br>  <b>וַיֹּאמֶר ה': הִנֵּה מָקוֹם אִתִּי.</b> אעשה לך מקום שממנו תראה ככל שאתה מסוגל לראות בלי שתתאיין. <br>  <b>וְנִצַּבְתָּ עַל הַצּוּר,</b> הסלע,
(כב) <b>וְהָיָה בַּעֲבֹר כְּבֹדִי,</b> כאשר כבודי יתגלה, <br>  <b>וְשַׂמְתִּיךָ בְּנִקְרַת הַצּוּר,</b> אעביר אותך ממקומך שעל הצור אל תוך החור, הנקבה שבתוכו. <br>  <b>וְשַׂכֹּתִי</b>, אסוכך ואגן ב<br>  <b>כַפִּי עָלֶיךָ עַד עָבְרִי,</b> עד שאעבור. אמנם לא תראה את פני ה', אך תעמוד כה קרוב, שתזדקק לחסות ולהסתרה מיוחדים, כדי שתישאר חי.
(כג) ולאחר מכן — <br>  <b>וַהֲסִרֹתִי אֶת כַּפִּי</b>, ותהיה התגלות כלשהי — <br>  <b>וְרָאִיתָ אֶת אֲחֹרָי</b>, צדדַי החיצוניים יותר, <br>  <b>ו</b> אולם <br>  <b>פָנַי</b>, פנימיותי, מציאותי כפי שהיא,<br>  <b>לֹא יֵרָאוּ.</b> ההתגלות הקרובה ביותר שאדם יוכל לעמוד בה, ורק משה הגיע אליה, היא ראיית כבוד ה' מאחור, שאולי היא השגת העולם הפועל בעקבות הרצון האלוקי ומסתעף ממנו.<br>  מעבר לה האדם מתמזג עם הקדושה והופך לאין. על כן נזקק משה להגנה.
<h2>פרק לד</h2>
(א) <b>וַיֹּאמֶר ה' אֶל מֹשֶׁה: פְּסָל לְךָ שְׁנֵי לֻחֹת אֲבָנִים כָּרִאשֹׁנִים,</b> בתבנית של הלוחות הראשונים שקיבלת, <br>  <b>וְכָתַבְתִּי עַל הַלֻּחֹת אֶת הַדְּבָרִים אֲשֶׁר הָיוּ עַל הַלֻּחֹת הָרִאשֹׁנִים אֲשֶׁר שִׁבַּרְתָּ.</b> הלוחות הראשונים היו מעשה אלוקים.<br>  עתה משה מצֻווה להכין את הלוחות, ועליהם יכתוב ה' עצמו את דיברותיו.
(ב) <b>וֶהְיֵה נָכוֹן</b>, מוכן<br>  <b>לַבֹּקֶר, וְעָלִיתָ בַבֹּקֶר אֶל הַר סִינַי, וְנִצַּבְתָּ</b>, עמוד הכן<br>  <b>לִי שָׁם עַל רֹאשׁ הָהָר.</b>
(ג) <b>וְאִישׁ לֹא יַעֲלֶה עִמָּךְ, וְגַם אִישׁ אַל יֵרָא</b>, ייראה<br>  <b>בְּכָל הָהָר. גַּם הַצֹּאן וְהַבָּקָר אַל יִרְעוּ אֶל מוּל הָהָר הַהוּא.</b> בדומה למתן תורה, אף בפגישה זו, אל לאדם ולבהמה לנכוח במעמד; משה לבדו יעלה אל ההר.
(ד) <b>וַיִּפְסֹל שְׁנֵי לֻחֹת אֲבָנִים כָּרִאשֹׁנִים,</b> באותה הצורה. <br>  <b>וַיַּשְׁכֵּם מֹשֶׁה בַבֹּקֶר וַיַּעַל אֶל הַר סִינַי, כַּאֲשֶׁר צִוָּה ה' אֹתוֹ, וַיִּקַּח בְּיָדוֹ</b> את <br>  <b>שְׁנֵי לֻחֹת</b>ה<br>  <b>אֲבָנִים</b> שעשה.
(ה) <b>וַיֵּרֶד ה' בֶּעָנָן וַיִּתְיַצֵּב עִמּוֹ שָׁם, וַיִּקְרָא</b> ה'<br>  <b>בְשֵׁם ה'</b>. אלוקים לימדוֹ כיצד לקרוא לו.
(ו) <b>וַיַּעֲבֹר ה' עַל פָּנָיו</b>. משהו מן הכבוד האלוקי התגלה בפני משה, ובכך ענה לבקשתו הַרְאֵנִי נָא אֶת כְּבֹדֶךָ. <br>  <b>וַיִּקְרָא</b> ה'<br>  <b>:</b><br>  <b>ה', ה', אֵל רַחוּם וְחַנּוּן, אֶרֶךְ אַפַּיִם</b>, סבלני <br>  <b>וְרַב חֶסֶד וֶאֱמֶת,</b>
(ז) <b>נֹצֵר</b>, שומר <br>  <b>חֶסֶד לָאֲלָפִים,</b> לאלפי דורות, <br>  <b>נֹשֵׂא</b> מוחל, מרים את משאם של<br>  <b>עָוֹן וָפֶשַׁע וְחַטָּאָה.</b> ומצד שני — <br>  <b>וְנַקֵּה לֹא יְנַקֶּה</b> את העוון. אף על פי שה' מעביר את העוון, העוון אינו מתנקה לחלוטין. <br>  <b>פֹּקֵד</b>, זוכר וגומל<br>  <b>עֲוֹן אָבוֹת עַל בָּנִים וְעַל בְּנֵי בָנִים, עַל שִׁלֵּשִׁים וְעַל רִבֵּעִים.</b> מאחר שה' רב חסד, אין הוא מעניש על עוונותיו של אב את כל צאצאיו לדורותיהם, אלא עד הדור הרביעי בלבד. וגם זאת, רק אם הם אוחזים במעשי אבותיהם. אם אין הצאצאים מזכירים את העוון על ידי חטאים נוספים, הוא נמחק ונעלם לחלוטין.
(ח) <b>וַיְמַהֵר מֹשֶׁה,</b> מיד כששמע את הקריאה שהתלוותה אל ההתגלות, <br>  <b>וַיִּקֹּד אַרְצָה וַיִּשְׁתָּחוּ,</b> מחמת המראה והמלים הללו.
(ט) <b>וַיֹּאמֶר</b> משה<br>  <b>:</b><br>  <b>אִם נָא מָצָאתִי חֵן בְּעֵינֶיךָ, אֲדֹנָי — יֵלֶךְ נָא אֲדֹנָי בְּקִרְבֵּנוּ.</b> עתה, לאחר ששמעתי את מידות רחמיך, אני חוזר ומבקש שתלך בקרבנו. לאחר שמשה הכיר את מידות הרחמים הוא לא התיירא מפגיעתה של מידת הדין הקשה.<br>  מעניין שהנימוק לבקשתו של משה זהה לנימוק שבו השתמש ה' להסביר מדוע לא ילך עם ישראל:<br>  <br>  <b>כִּי עַם קְשֵׁה עֹרֶף הוּא,</b> ויש סיכוי שהם יחטאו עוד, אך מכיוון שאתה חנון ורחום ונושא עוון ופשע — <br>  <b>וְסָלַחְתָּ לַעֲוֹנֵנוּ וּלְחַטָּאתֵנוּ, וּנְחַלְתָּנוּ,</b> הֱיה מעין נחלה וחלק בעבורנו, כדי שנצליח להתקיים. עם קשה עורף יוכל לעמוד בדין מול אל רחום וחנון, ולא מול מלאך הנצמד למידת הדין.
(י) <b>וַיֹּאמֶר</b> לו<br>  ה'<br>  <b>:</b><br>  <b>הִנֵּה אָנֹכִי כֹּרֵת בְּרִית. נֶגֶד</b>, מול <br>  <b>כָּל עַמְּךָ אֶעֱשֶׂה</b> בעתיד, בזמן שתכבשו את ארץ כנען<br>  <b>נִפְלָאֹת אֲשֶׁר לֹא נִבְרְאוּ בְכָל הָאָרֶץ וּבְכָל הַגּוֹיִם.</b><br>  <b>וְרָאָה כָל הָעָם אֲשֶׁר אַתָּה בְקִרְבּוֹ אֶת מַעֲשֵׂה ה' כִּי נוֹרָא</b>, מעורר יראה<br>  <b>הוּא,</b> המעשה <br>  <b>אֲשֶׁר אֲנִי עֹשֶׂה עִמָּךְ.</b>
(יא) <b>שְׁמָר לְךָ אֵת אֲשֶׁר אָנֹכִי מְצַוְּךָ הַיּוֹם.</b> מצד אחד, אני מבטיח לכם ש<br>  <b>הִנְנִי גֹרֵשׁ</b>, מגרש <br>  <b>מִפָּנֶיךָ אֶת הָאֱמֹרִי וְהַכְּנַעֲנִי וְהַחִתִּי וְהַפְּרִזִּי וְהַחִוִּי וְהַיְבוּסִי.</b>
(יב) ומצד שני, <br>  <b>הִשָּׁמֶר לְךָ פֶּן תִּכְרֹת בְּרִית לְיוֹשֵׁב הָאָרֶץ אֲשֶׁר אַתָּה בָּא עָלֶיהָ,</b><br>  <b>פֶּן יִהְיֶה</b> יושב הארץ<br>  <b>לְמוֹקֵשׁ</b>, למכשול<br>  <b>בְּקִרְבֶּךָ.</b> הוא עלול להשחית את התנהגותך.
(יג) <b>כִּי</b>, אלא <br>  <b>אֶת מִזְבְּחֹתָם תִּתֹּצוּן,</b> תנפצו,<br>  <b>וְאֶת מַצֵּבֹתָם תְּשַׁבֵּרוּן, וְאֶת אֲשֵׁרָיו</b>, עצי האשֵרה שלו <br>  <b>תִּכְרֹתוּן.</b> עליכם להשמיד לחלוטין את כל העבודה הזרה, אביזריה וסמליה.
(יד) <b>כִּי לֹא תִשְׁתַּחֲוֶה לְאֵל אַחֵר, כִּי ה' קַנָּא שְׁמוֹ, אֵל קַנָּא</b><br>  <b>הוּא.</b> אין הוא סובלני כלפי אמונה באלים אחרים, אפילו לצדו. אין זו קנאה של צרות עין, אלא קנאות אהבה — קשר בלעדי שאינו מאפשר שותפות במושאה.
(טו) <b>פֶּן תִּכְרֹת בְּרִית לְיוֹשֵׁב הָאָרֶץ, וְזָנוּ</b>, יושבי הארץ ימשיכו לנהות <br>  <b>אַחֲרֵי אֱלֹהֵיהֶם וְזָבְחוּ לֵאלֹהֵיהֶם,</b> וכאשר ישכנו יחסי ידידות ביניכם — <br>  <b>וְקָרָא לְךָ וְאָכַלְתָּ מִזִּבְחוֹ.</b> הם יזמינו אותך להשתתף בשמחתם ובעבודתם הדתית, ואתה, מן הסתם, תיענה.
(טז) קשר זה ימשיך ויתפתח מעבר לביקורים הדדיים — <br>  <b>וְלָקַחְתָּ מִבְּנֹתָיו לְבָנֶיךָ.</b> גם אם ידך תהיה על העליונה, עלולים להיווצר קשרי נישואין, ובעקבותיהם —<br>  <b>וְזָנוּ בְנֹתָיו אַחֲרֵי אֱלֹהֵיהֶן,</b><br>  <b>וְהִזְנוּ אֶת בָּנֶיךָ</b> ויגרמו להם ללכת <br>  <b>אַחֲרֵי אֱלֹהֵיהֶן.</b> ונשנו כאן בהקשר של חידוש הברית. חלקן מתקשרות ליציאת מצרים:
(יז) <b>אֱלֹהֵי מַסֵּכָה</b>, דמות יצוקה<br>  <b>לֹא תַעֲשֶׂה לָּךְ.</b>
(יח) <b>אֶת חַג הַמַּצּוֹת תִּשְׁמֹר,</b> כלומר<br>  <b>שִׁבְעַת יָמִים תֹּאכַל מַצּוֹת אֲשֶׁר צִוִּיתִךָ</b> עליהן,<br>  <br>  <b>לְמוֹעֵד חֹדֶשׁ הָאָבִיב</b>, חודש ניסן, <br>  <b>כִּי בְּחֹדֶשׁ הָאָבִיב יָצָאתָ מִמִּצְרָיִם.</b> לא רק התאריך חשוב, אלא גם זמנו בשנה — בתקופת האביב.
(יט) <b>כָּל פֶּטֶר רֶחֶם,</b> כל היוצא ראשון מן הרחם שייך<br>  <b>לִי.</b><br>  <b>וְכָל מִקְנְךָ תִּזָּכָר</b>, מכל המקנֶה שלך תוציא את הזכרים<br>  שהם <br>  <b>פֶּטֶר</b>, בכור <br>  <b>שׁוֹר וָשֶׂה,</b> ותעלה אותם לקרבן, כפי שנצטווית ביציאת מצרים.
(כ) <b>וּפֶטֶר חֲמוֹר</b><br>  <b>תִּפְדֶּה</b> אותו <br>  <b>בְשֶׂה,</b> כפי שכבר נאמר,<br>  <br>  <b>וְאִם לֹא תִפְדֶּה — וַעֲרַפְתּוֹ.</b> נוסף על בכורות הבהמה הטהורה ופטר החמור, גם <br>  <b>כֹּל בְּכוֹר בָּנֶיךָ תִּפְדֶּה.</b><br>  <br>  <b>וְלֹא יֵרָאוּ פָנַי רֵיקָם.</b> למקדש אין לבוא בידיים ריקות.
(כא) <b>שֵׁשֶׁת יָמִים תַּעֲבֹד, וּבַיּוֹם הַשְּׁבִיעִי תִּשְׁבֹּת, בֶּחָרִישׁ וּבַקָּצִיר תִּשְׁבֹּת.</b> אין לעשות אפילו עבודות נחוצות, שאפשר היה לטעון שהן דרושות לצורך חיי נפש.
(כב) חמישים יום אחרי הפסח —<br>  <b>וְחַג שָׁבֻעֹת תַּעֲשֶׂה לְךָ,</b> שהוא <br>  <b>בִּכּוּרֵי קְצִיר חִטִּים,</b> בעת הבכרת החיטים, <br>  <b>וְ</b> את <br>  <b>חַג הָאָסִיף</b> תעשה ב<br>  <b>תְּקוּפַת הַשָּׁנָה,</b> כאשר השנה מקיפה, מסתיימת ומתחילה מחדש, בעונת הסתיו.
(כג) <b>שָׁלֹשׁ פְּעָמִים בַּשָּׁנָה —</b>בחג המצות, בחג השבועות ובחג האסיף — חג הסוכות, <br>  <b>יֵרָאֶה כָּל זְכוּרְךָ</b>, כל הזכרים צריכים להיראות, כמין מסדר,<br>  <b>אֶת פְּנֵי</b>, לפני<br>  <b>הָאָדֹן, ה' אֱלֹהֵי יִשְׂרָאֵל.</b>
(כד) <b>כִּי אוֹרִישׁ גּוֹיִם מִפָּנֶיךָ,</b> ואף —<br>  <b>וְהִרְחַבְתִּי אֶת גְּבוּלֶךָ — וְלֹא יַחְמֹד אִישׁ אֶת אַרְצְךָ בַּעֲלֹתְךָ לֵרָאוֹת אֶת פְּנֵי ה' אֱלֹהֶיךָ שָׁלֹשׁ פְּעָמִים בַּשָּׁנָה.</b>
(כה) <b>לֹא תִשְׁחַט עַל</b>, עם<br>  <b>חָמֵץ</b> את<br>  <b>דַּם זִבְחִי,</b> במיוחד זבח הפסח,<br>  <br>  <b>וְלֹא יָלִין לַבֹּקֶר זֶבַח חַג הַפָּסַח.</b> קרבן הפסח צריך להיאכל באותו לילה.
(כו) <b>רֵאשִׁית בִּכּוּרֵי</b>, הפֵּרות הראשונים הגדלים ב<br>  <b>אַדְמָתְךָ תָּבִיא בֵּית ה' אֱלֹהֶיךָ.</b><br>  <br>  <b>לֹא תְבַשֵּׁל גְּדִי בַּחֲלֵב אִמּוֹ.</b> שתי המצוות הללו הופיעו כלשונן לעיל.
(כז) <b>וַיֹּאמֶר ה' אֶל מֹשֶׁה: כְּתָב לְךָ אֶת הַדְּבָרִים הָאֵלֶּה</b>— את ספר הברית הקטן הזה, <br>  <b>כִּי עַל פִּי הַדְּבָרִים הָאֵלֶּה כָּרַתִּי אִתְּךָ בְּרִית וְאֶת יִשְׂרָאֵל.</b> המצוות המסוימות שבעניין הקודם הן תבנית יסוד לחיי העם.<br>  זהו ההסכם הראשוני בינינו.
(כח) <b>וַיְהִי</b> משה <br>  <b>שָׁם עִם ה' אַרְבָּעִים יוֹם וְאַרְבָּעִים לַיְלָה,</b> מעבר לימים הראשונים, <br>  <b>לֶחֶם לֹא אָכַל, וּמַיִם לֹא שָׁתָה. וַיִּכְתֹּב</b> ה'<br>  <br>  <b>עַל הַלֻּחֹת אֵת דִּבְרֵי הַבְּרִית</b> שאינם דברי הברית שבפסוק הקודם, אלא הם <br>  <b>עֲשֶׂרֶת הַדְּבָרִים,</b> הדיברות.
(כט) <b>וַיְהִי בְּרֶדֶת מֹשֶׁה מֵהַר סִינַי, וּשְׁנֵי לֻחֹת הָעֵדֻת בְּיַד מֹשֶׁה בְּרִדְתּוֹ מִן הָהָר, וּמֹשֶׁה לֹא יָדַע כִּי קָרַן</b>, זרח <br>  <b>עוֹר פָּנָיו בְּדַבְּרוֹ אִתּוֹ,</b> כתוצאה מדיבור ה' אתו פנים אל פנים.
(ל) <b>וַיַּרְא אַהֲרֹן וְכָל בְּנֵי יִשְׂרָאֵל אֶת מֹשֶׁה</b> מרחוק, <br>  <b>וְהִנֵּה קָרַן עוֹר פָּנָיו, וַיִּירְאוּ מִגֶּשֶׁת אֵלָיו,</b> מפני קרינה זו. הוא נראה כדמות אלוקית שבוקע ממנה אור.
(לא) לפיכך — <br>  <b>וַיִּקְרָא אֲלֵהֶם מֹשֶׁה,</b> ורק לקול קריאתו — <br>  <b>וַיָּשֻׁבוּ אֵלָיו אַהֲרֹן וְכָל הַנְּשִׂאִים בָּעֵדָה,</b> נשיאי העדה,<br>  <br>  <b>וַיְדַבֵּר מֹשֶׁה אֲלֵהֶם</b> את דברי הברית.
(לב) <b>וְאַחֲרֵי כֵן</b>, לאחר זמן, כשראו ישראל שמשה מדבר עם הנשיאים ולכולם שלום.<br>  ואולי לאחר תהליך ניקוי כלשהו שעברו, <br>  <b>נִגְּשׁוּ</b> אליו <br>  <b>כָּל בְּנֵי יִשְׂרָאֵל, וַיְצַוֵּם אֵת כָּל אֲשֶׁר דִּבֶּר ה' אִתּוֹ בְּהַר סִינָי.</b>
(לג) <b>וַיְכַל</b>, חדל <br>  <b>מֹשֶׁה מִדַּבֵּר אִתָּם, וַיִּתֵּן עַל פָּנָיו מַסְוֶה,</b> כיסוי, מסכה. משה לא ראה לנכון להתהלך בכל עסקיו ופניו קורנות. אולי חשב שזוהי מתנה נכבדה שקיבל מעם ה' שאין לחשוף אותה בכל עת,
(לד) אלא רק —<br>  <b>וּבְבֹא מֹשֶׁה לִפְנֵי ה' לְדַבֵּר אִתּוֹ, יָסִיר אֶת הַמַּסְוֶה עַד צֵאתוֹ,</b> כדי שלא לחצוץ בין פניו לבין נוכחות כבוד ה'. אולם בצאתו לא נתן את המסווה על פניו מיד —<br>  <b>וְיָצָא וְדִבֶּר אֶל בְּנֵי יִשְׂרָאֵל אֵת אֲשֶׁר יְצֻוֶּה.</b>
(לה) <b>וְרָאוּ בְנֵי יִשְׂרָאֵל אֶת פְּנֵי מֹשֶׁה</b> בצאתו מאוהל מועד <br>  <b>כִּי קָרַן עוֹר פְּנֵי מֹשֶׁה.</b> משה עדיין לא כיסה את פניו כשמסר לבני ישראל את דברי ה', כדי שההרוממות האלוקית שעל פניו תלווה את דברי התורה שהוא מוסר לבני ישראל. לעומת זאת, בזמנים אחרים —<br>  <b>וְהֵשִׁיב מֹשֶׁה אֶת הַמַּסְוֶה עַל פָּנָיו, עַד בֹּאוֹ לְדַבֵּר אִתּוֹ</b>— עם ה', משום שלא ראוי שקירון פניו המיירא ייראה לחינם.
<h2>פרק לה</h2>
(א) <b>וַיַּקְהֵל מֹשֶׁה אֶת כָּל עֲדַת בְּנֵי יִשְׂרָאֵל וַיֹּאמֶר אֲלֵהֶם: אֵלֶּה הַדְּבָרִים אֲשֶׁר צִוָּה ה' לַעֲשֹׂת אֹתָם.</b>
(ב) <b>שֵׁשֶׁת יָמִים תֵּעָשֶׂה</b> כל<br>  <b>מְלָאכָה,</b> כולל מלאכת המשכן, <br>  <b>וּבַיּוֹם הַשְּׁבִיעִי יִהְיֶה לָכֶם קֹדֶשׁ, שַׁבַּת שַׁבָּתוֹן</b>, שבת גמורה שבה אסורה כל מלאכה,<br>  <br>  <b>לַה', כָּל הָעֹשֶׂה בוֹ מְלָאכָה</b>, מעשה שיש בו יצירה חומרית, בין שהוא קשה לביצוע או קל<br>  <b>— יוּמָת.</b>
(ג) <b>לֹא תְבַעֲרוּ אֵשׁ בְּכֹל מֹשְׁבֹתֵיכֶם בְּיוֹם הַשַּׁבָּת,</b> אף על פי שמלאכה זו — שנצרכה לחלק גדול מעבודות המשכן — נראית פשוטה. <br>  תרומה זו דרשה אפוא מאמץ ורוח נדיבה.
(ד) <b>וַיֹּאמֶר מֹשֶׁה אֶל כָּל עֲדַת בְּנֵי יִשְׂרָאֵל לֵאמֹר: זֶה הַדָּבָר אֲשֶׁר צִוָּה ה' לֵאמֹר:</b>
(ה) <b>קְחוּ מֵאִתְּכֶם תְּרוּמָה לַה'.כֹּל נְדִיב לִבּוֹ יְבִיאֶהָ,</b> שלא כמו השקלים המוטלים על כל אחד מן הציבור כמין מס, עיקר המשכן מושתת על נדיבות הלב. <br>  <b>אֵת תְּרוּמַת ה':זָהָב וָכֶסֶף וּנְחֹשֶׁת.</b>
(ו) האריגים: <br>  <b>וּתְכֵלֶת</b>, צמר הצבוע בצבע שהופק מדם חילזון באחד מגוני הכחול, כנראה עמוק וכהה יותר מן הכחול. <br>  <b>וְאַרְגָּמָן</b>, צמר צבוע אדום הנוטה לסגול. צבעו הופק מחלזונות שונים והיה יקר מאוד.<br>  <b>וְתוֹלַעַת שָׁנִי</b>, צמר צבוע אדום זוהר, שצבעו הופק מכנימות. מלבד בדי צמר הכבשים הצבועים — <br>  <b>וְשֵׁשׁ</b>, פשתן נקי, <br>  <b>וְ</b> שער<br>  <b>עִזִּים</b> קלוע.
(ז) חומרי יריעות הגג וחומרי הכתלים: <br>  <b>וְעֹרֹת אֵילִם</b> שהסירו מהם את השער<br>  <b>מְאָדָּמִים</b>, צבועים אדום, <br>  <b>וְעֹרֹת תְּחָשִׁים</b>. ייתכן שהתחש הוא בעל חיים שנכחד, או יונק ימי כלשהו, שעורו היה כנראה יקר ויצרו ממנו נעליים.<br>  <br>  <b>וַעֲצֵי שִׁטִּים,</b> קורות עץ שיטה.
(ח) שמן ובשמים: <br>  <b>וְשֶׁמֶן לַמָּאוֹר, וּבְשָׂמִים לְ</b> שם <br>  <b>שֶׁמֶן הַמִּשְׁחָה וְלִקְטֹרֶת הַסַּמִּים.</b>
(ט) אבני חן: <br>  <b>וְאַבְנֵי שֹׁהַם</b>, ייתכן שאלו הן אוניקס, אבנים שלרוב גונן הוא צהבהב־חום,<br>  <b>וְאַבְנֵי מִלֻּאִים</b>, אבנים משובצות. באבני השוהם ישתמשו <br>  <b>לָאֵפוֹד ו</b>באבני המילואים — <br>  <b>לַחֹשֶׁן.</b>
(י) מעבר לנדבת החומרים, נקראים ישראל לתרום מזמנם וממקצועיותם<br>  —<br>  <b>וְכָל חֲכַם לֵב בָּכֶם יָבֹאוּ וְיַעֲשׂוּ אֵת כָּל אֲשֶׁר צִוָּה ה':</b>
(יא) <b>אֶת הַמִּשְׁכָּן,</b> היריעות התחתונות,<br>  <br>  <b>אֶת אָהֳלוֹ</b>, יריעות העזים שנעשו לְאֹהֶל עַל הַמִּשְׁכָּן<br>  <br>  <b>וְאֶת מִכְסֵהוּ,</b> העורות המכסים את האוהל,<br>  <br>  <b>אֶת קְרָסָיו וְאֶת קְרָשָׁיו, אֶת בְּרִיחָו, אֶת עַמֻּדָיו וְאֶת אֲדָנָיו.</b>
(יב) וכלי המשכן:<br>  <b>אֶת הָאָרֹן וְאֶת בַּדָּיו,</b><br>  <b>אֶת הַכַּפֹּרֶת</b> שעל הארון <br>  <b>וְאֵת פָּרֹכֶת הַמָּסָךְ,</b>
(יג) <b>אֶת הַשֻּׁלְחָן וְאֶת בַּדָּיו וְאֶת כָּל כֵּלָיו וְאֵת לֶחֶם הַפָּנִים</b>, לחם שיש לו חזית שיונח עליו
(יד) <b>וְאֶת מְנֹרַת הַמָּאוֹר וְאֶת כֵּלֶיהָ</b>, אביזרי הניקוי וההכנה להדלקה<br>  <b>וְאֶת נֵרֹתֶיהָ</b>, המונחים על המנורה <br>  <b>וְאֵת שֶׁמֶן הַמָּאוֹר</b>
(טו) <b>וְאֶת מִזְבַּח הַקְּטֹרֶת וְאֶת בַּדָּיו וְאֵת שֶׁמֶן הַמִּשְׁחָה</b>, שלהכנתו משתמשים בחלק מסממני הקטורת, ועל כן הוא מוצמד אליה.<br>  <b>וְאֵת קְטֹרֶת הַסַּמִּים</b> הנצרכת למזבח הקטורת <br>  <b>וְאֶת מָסַךְ הַפֶּתַח לְפֶתַח הַמִּשְׁכָּן.</b>
(טז) והכלים החיצוניים יותר: <br>  <b>אֵת מִזְבַּח הָעֹלָה וְאֶת מִכְבַּר</b>, מעשה רשת<br>  <b>הַנְּחֹשֶׁת אֲשֶׁר לוֹ, אֶת בַּדָּיו וְאֶת כָּל כֵּלָיו, אֶת הַכִּיֹּר וְאֶת כַּנּוֹ,</b> בסיסו.
(יז) ומסביב לכלים הללו — <br>  <b>אֵת קַלְעֵי</b>, וילונות<br>  <b>הֶחָצֵר, אֶת עַמֻּדָיו</b> של החצר <br>  <b>וְאֶת אֲדָנֶיהָ</b> של החצר<br>  <br>  <b>וְאֵת מָסַךְ שַׁעַר הֶחָצֵר,</b>
(יח) <b>אֶת יִתְדֹת הַמִּשְׁכָּן</b> שהיריעות קשורות אליהן <br>  <b>וְאֶת יִתְדֹת הֶחָצֵר וְאֶת מֵיתְרֵיהֶם,</b> החבלים הקושרים אותן,
(יט) <b>אֶת בִּגְדֵי הַשְּׂרָד לְשָׁרֵת בַּקֹּדֶשׁ,</b> חלק מבגדי השרד הם יריעות הקלעים והיריעות שעוטפים בהן את הכלים במשא,<br>  או שזהו שם הכולל את כל ענייני הטקסטיל הקשורים לעבודת הקודש. ואם כך הוא — הרי שהם כוללים גם <br>  <b>אֶת בִּגְדֵי הַקֹּדֶשׁ לְאַהֲרֹן הַכֹּהֵן וְאֶת בִּגְדֵי בָנָיו לְכַהֵן.</b>
(כ) <b>וַיֵּצְאוּ כָּל עֲדַת בְּנֵי יִשְׂרָאֵל מִלִּפְנֵי מֹשֶׁה.</b> בין העניינים הללו אפשר למצוא רק שינויים קטנים ומועטים בתוכן ושינויי ניסוח קלים לגיוון. החזרה על המפרט הטכני של המשכן עלולה להלאות את הקורא ולהתמיה אותו. לשם הבנתה יש להביא בחשבון את תפקידו של המשכן לא רק כסמל לנוכחות האלוקית, אלא כמקום ממשי להתגלות שכינה. אף על פי שה', מלוא כל הארץ כבודו, התגלותו במשכן מרוכזת ומוחשית — ענן שוכן על גבי המשכן; אש יורדת מן השמים; דבר ה' מידבר למשה מתוך אוהל מועד. בציווי על הקמת המשכן ה' הדריך את משה כיצד יוקם אמצעי התקשורת בין המציאות התחתונה לבין המציאות האלוקית. כמו מכשירים רבים אחרים, גם המשכן מורכב מחלקים שונים שכל אחד מהם חיוני לפעולתו, גם אם לנו לא ברור כיצד מתפקד כל אחד מהם. ואכן, בסיום תהליך בנייתו יתארו הכתובים כיצד פועל המשכן כמכלול.<br>  אפשר להשוות עניין זה לבניית טיל המיועד להגיע לקצה מערכת השמש. במיזם כזה יש לדייק היטב בכל פרט בתכנון ובביצוע. אף המשכן הוא מערכת המכילה כוח עצום, ששיבוש קל בהכנתה עלול להסתיים באסון. המכשיר האדיר שיוצרים ישראל במדבר מאפשר קשר ישיר עם הקודש, אך מעבר לכך — הוא עלול להיות מסוכן. כפי שעוד יתברר, התנהגות שאין בה הקפדה על הכללים מביאה לידי סיכון ממשי ואף לידי מוות.<br>  אף על פי שקריאתם החוזרת של כל הפרטים הללו עלולה שלא לעורר עניין בקורא, יש בה כדי להדגיש את חשיבותו של הדיוק המוחלט בביצוע של כל אחד מהם לעצמו לשם מילוי ייעודם כראוי.
(כא) <b>וַיָּבֹאוּ כָּל אִישׁ אֲשֶׁר נְשָׂאוֹ</b>, הרימוֹ<br>  <b>לִבּוֹ,</b> מתוך תחושת הרוממות הכרוכה באפשרותו של אדם להשתתף בבניית משכן לה'.<br>  <b>וְכֹל אֲשֶׁר נָדְבָה רוּחוֹ אֹתוֹ, הֵבִיאוּ אֶת תְּרוּמַת ה' לִמְלֶאכֶת אֹהֶל מוֹעֵד וּלְכָל עֲבֹדָתוֹ</b>, צרכיו <br>  <b>וּלְבִגְדֵי הַקֹּדֶשׁ.</b>
(כב) <b>וַיָּבֹאוּ הָאֲנָשִׁים עַל</b>, נוסף על <br>  <b>הַנָּשִׁים.</b> ייתכן שהנשים הלכו בראש בשל התלהבותן היתרה.<br>  <b>כֹּל נְדִיב לֵב הֵבִיאוּ חָח</b>, מין תכשיט לאף<br>  <br>  <b>וָנֶזֶם</b> לאף או לאוזן <br>  <b>וְטַבַּעַת וְכוּמָז</b>, מין תכשיט <br>  <b>— כָּל כְּלִי זָהָב.</b> ונוסף על התכשיטים והכלים —<br>  <b>וְכָל אִישׁ אֲשֶׁר הֵנִיף תְּנוּפַת זָהָב</b> גולמי <br>  <b>לַה'.</b> מביאי הזהב הרימו אותו כדי להפגין את נתינתם לעיני כול.
(כג) <b>וְכָל אִישׁ אֲשֶׁר נִמְצָא אִתּוֹ תְּכֵלֶת וְאַרְגָּמָן וְתוֹלַעַת שָׁנִי וְשֵׁשׁ וְעִזִּים וְעֹרֹת אֵילִם מְאָדָּמִים וְעֹרֹת תְּחָשִׁים הֵבִיאוּ</b> גם אותם.
(כד) <b>כָּל מֵרִים תְּרוּמַת כֶּסֶף וּנְחֹשֶׁת הֵבִיאוּ אֵת תְּרוּמַת ה'. וְכֹל אֲשֶׁר נִמְצָא אִתּוֹ עֲצֵי שִׁטִּים</b> בגודל המתאים<br>  <b>לְכָל מְלֶאכֶת הָעֲבֹדָה הֵבִיאוּ.</b>
(כה) <b>וְכָל אִשָּׁה חַכְמַת לֵב</b>, בעלת כשרון למלאכה <br>  <b>—</b><br>  <b>בְּיָדֶיהָ טָווּ.</b> הנשים התנדבו לעבודה, <br>  <b>וַיָּבִיאוּ מַטְוֶה</b><br>  <b>אֶת הַתְּכֵלֶת וְאֶת הָאַרְגָּמָן אֶת תּוֹלַעַת הַשָּׁנִי וְאֶת הַשֵּׁשׁ,</b> חוטים טוויים<br>  מן הצמר הצבוע ומן הפשתן.
(כו) <b>וְכָל הַנָּשִׁים אֲשֶׁר נָשָׂא לִבָּן אֹתָנָה</b>, אותן<br>  <b>בְּחָכְמָה,</b> האומניות המוכשרות יותר, <br>  <b>טָווּ אֶת</b> שערות <br>  <b>הָעִזִּים</b> לשם הכנתן של יריעות האוהל ואולי גם מיתרי המשכן. זוהי אומנות מסובכת שדרשה כישורים מיוחדים, שכן טוויית שער העזים קשה הרבה יותר מטווית צמר הכבשים.
(כז) <b>וְהַנְּשִׂאִם,</b> שלהם היה רכוש רב יותר, <br>  <b>הֵבִיאוּ אֵת אַבְנֵי הַשֹּׁהַם</b><br>  <b>וְאֵת אַבְנֵי הַמִּלֻּאִים לָאֵפוֹד וְלַחֹשֶׁן,</b> אבני השוהם — לאפוד, ואבני המילואים — לחושן.
(כח) <b>וְאֶת הַבֹּשֶׂם וְאֶת הַשָּׁמֶן לְמָאוֹר וּלְשֶׁמֶן הַמִּשְׁחָה וְלִקְטֹרֶת הַסַּמִּים,</b> שהיו יקרים יותר באותה שעה ובאותו מקום.
(כט) בסיכומו של דבר,<br>  <b>כָּל אִישׁ וְאִשָּׁה אֲשֶׁר נָדַב לִבָּם אֹתָם לְהָבִיא לְכָל הַמְּלָאכָה אֲשֶׁר צִוָּה ה' לַעֲשׂוֹת בְּיַד מֹשֶׁה, הֵבִיאוּ בְנֵי יִשְׂרָאֵל נְדָבָה לַה'.</b>
(ל) <b>וַיֹּאמֶר מֹשֶׁה אֶל בְּנֵי יִשְׂרָאֵל: רְאוּ קָרָא ה' בְּשֵׁם</b>, מינה מתוך הערכה וכבוד את<br>  <b>בְּצַלְאֵל בֶּן אוּרִי בֶן חוּר לְמַטֵּה יְהוּדָה.</b> לא די בכך שה' הפקיד את בצלאל על המלאכה;<br>  חשוב שישראל ידעו שהוא הממונה.
(לא) <b>וַיְמַלֵּא אֹתוֹ רוּחַ אֱלֹהִים בְּחָכְמָה בִּתְבוּנָה וּבְדַעַת</b> בכלל, <br>  <b>וּבְכָל מְלָאכָה.</b>
(לב) <b>וְלַחְשֹׁב מַחֲשָׁבֹת</b>, לתכנן תכניות <br>  <b>לַעֲשֹׂת בַּזָּהָב וּבַכֶּסֶף וּבַנְּחֹשֶׁת</b>
(לג) <b>וּבַחֲרֹשֶׁת אֶבֶן לְמַלֹּאת</b>, ללטש את אבני החן ולשבצן בחושן <br>  <b>וּבַחֲרֹשֶׁת עֵץ, לַעֲשׂוֹת בְּכָל מְלֶאכֶת מַחֲשָׁבֶת.</b>
(לד) <b>ו</b> נוסף לכך, <br>  <b>לְהוֹרֹת נָתַן בְּלִבּוֹ</b> של בצלאל. כיוון שבצלאל יעבוד עם צוותי עובדים אחרים, הוא זקוק לא רק לכשרון אישי של אומן ולא רק ליצירתיות מעשית שבאמצעותה יעלה בידו לממש את התבנית שראה משה בהר, אלא גם ליכולת להדריך את צוות המבצעים שיעבוד על ידו. <br>  <b>הוּא</b>— בצלאל, שיעמוד בראש,<br>  <b>וְ</b> אתו <br>  <b>אָהֳלִיאָב בֶּן אֲחִיסָמָךְ לְמַטֵּה דָן.</b>
(לה) <b>מִלֵּא אֹתָם חָכְמַת לֵב, לַעֲשׂוֹת כָּל מְלֶאכֶת חָרָשׁ וְחֹשֵׁב וְרֹקֵם בַּתְּכֵלֶת וּבָאַרְגָּמָן בְּתוֹלַעַת הַשָּׁנִי וּבַשֵּׁשׁ וְאֹרֵג.</b> עליהם לשלוט במגוון אומנויות הקשורות לעבודה במתכות שונות, בעץ ובטקסטיל, שכל אחת מהן תובעת מומחיות לעצמה. על כן הם <br>  <b>עֹשֵׂי כָּל מְלָאכָה וְחֹשְׁבֵי מַחֲשָׁבֹת.</b>
<h2>פרק לו</h2>
(א) <b>וְעָשָׂה</b>, יעשה<br>  <b>בְצַלְאֵל וְאָהֳלִיאָב וְכֹל אִישׁ חֲכַם לֵב, אֲשֶׁר נָתַן ה' חָכְמָה וּתְבוּנָה בָּהֵמָּה</b>, בהם <br>  <b>לָדַעַת לַעֲשֹׂת אֶת כָּל מְלֶאכֶת עֲבֹדַת הַקֹּדֶשׁ, לְכֹל אֲשֶׁר צִוָּה ה'.</b>
(ב) <b>וַיִּקְרָא מֹשֶׁה אֶל בְּצַלְאֵל וְאֶל אָהֳלִיאָב וְאֶל כָּל אִישׁ חֲכַם לֵב, אֲשֶׁר נָתַן ה' חָכְמָה בְּלִבּוֹ,</b> אל <br>  <b>כֹּל אֲשֶׁר נְשָׂאוֹ לִבּוֹ לְקָרְבָה אֶל הַמְּלָאכָה לַעֲשֹׂת אֹתָהּ.</b> כדי להתגייס למשימה נכבדת זו נדרשה גם מידה של ביטחון עצמי שהם מסוגלים לבצעה.
(ג) האומנים שמשה הזמין נענו למלאכה בהתנדבות.<br>  <b>וַיִּקְחוּ</b> בעלי המלאכה<br>  <b>מִלִּפְנֵי מֹשֶׁה אֵת כָּל הַתְּרוּמָה אֲשֶׁר הֵבִיאוּ בְּנֵי יִשְׂרָאֵל לִמְלֶאכֶת עֲבֹדַת הַקֹּדֶשׁ לַעֲשֹׂת אֹתָהּ, וְהֵם</b>— ישראל<br>  <b>הֵבִיאוּ אֵלָיו עוֹד נְדָבָה בַּבֹּקֶר בַּבֹּקֶר,</b> בוקר אחר בוקר.<br>  לאחר קריאתו של משה לעם לתרום למשכן, הביאו ישראל את נדבתם במשך יום שלם ולמחרתו.
(ד) <b>וַיָּבֹאוּ כָּל הַחֲכָמִים</b>, האומנים, <br>  <b>הָעֹשִׂים אֵת כָּל מְלֶאכֶת הַקֹּדֶשׁ, אִישׁ אִישׁ מִמְּלַאכְתּוֹ אֲשֶׁר הֵמָּה עֹשִׂים,</b> צוות גדול המיומן בכל סוגי האומנויות, האמון על השימוש בכלים שונים, והמסוגל לשתף פעולה בביצוע כל הדרוש.
(ה) <b>וַיֹּאמְרוּ אֶל מֹשֶׁה לֵּאמֹר: מַרְבִּים הָעָם לְהָבִיא מִדֵּי הָעֲבֹדָה</b>, יותר ממה שהעבודה דורשת<br>  <b>לַמְּלָאכָה אֲשֶׁר צִוָּה ה' לַעֲשֹׂת אֹתָהּ.</b> מתוך חישוב של צורכי העבודה, אנו מעריכים שכמות התרומה שהתקבלה כבר גבוהה מן הדרוש.
(ו) <b>וַיְצַו מֹשֶׁה, וַיַּעֲבִירוּ קוֹל</b>, הודעה, מסר <br>  <b>בַּמַּחֲנֶה לֵאמֹר: אִישׁ וְאִשָּׁה אַל יַעֲשׂוּ עוֹד מְלָאכָה לִתְרוּמַת הַקֹּדֶשׁ.וַיִּכָּלֵא</b>, חדל<br>  <b>הָעָם מֵהָבִיא</b> את תרומתם.
(ז) <b>וְהַמְּלָאכָה,</b> מלאכת הבאת התרומה, או: התרומה שהיא לצורך המלאכה,<br>  <br>  <b>הָיְתָה דַיָּם</b>, די צורכם <br>  <b>לְכָל הַמְּלָאכָה לַעֲשׂוֹת אֹתָהּ — וְהוֹתֵר,</b> נותרו עוד חומרים שלא נעשה בהם שימוש.הנעדרים מכאן, מכיוון שאינם קשורים להכנת היריעות אלא לאופן שבו הן יונחו, שאר המידע זהה למידע שנאמר למשה בגיווני לשון. כאמור, סדר ההוראות לא הכתיב את סדר ביצוען, שהוא המתואר כאן; הציווי על בניית כליו המרכזיים של המשכן הופיע לפני הציווי על בניית המבנה והיריעות הסוככות עליו משום חשיבותו של הארון, שהיה מוקד להשראת השכינה, ושל הכלים הקרובים אליו. בסדרי הביצוע מעורבים כמובן גם שיקולים מעשיים — סביר להקים תחילה את המבנה, ורק לאחר מכן לבנות את הכלים שיוצבו בו.
(ח) <b>וַיַּעֲשׂוּ כָל חֲכַם לֵב בְּעֹשֵׂי הַמְּלָאכָה אֶת</b> גגו של<br>  <b>הַמִּשְׁכָּן</b>, מ<br>  <b>עֶשֶׂר יְרִיעֹת</b> בד, <br>  <b>שֵׁשׁ</b>, חוט פשתן לבן<br>  <b>מָשְׁזָר</b>, קלוע <br>  <b>ו</b> צמר צבוע<br>  <b>תְכֵלֶת</b>, כחול <br>  <b>וְאַרְגָּמָן</b>, סגול-אדום<br>  <b>וְתוֹלַעַת שָׁנִי</b>, אדום בהיר בצורת <br>  <b>כְּרֻבִים, מַעֲשֵׂה חֹשֵׁב עָשָׂה אֹתָם.</b> היריעות נארגו באופן מורכב, כך שצורות הכרובים הופיעו על כולן ובשני צדיהם.
(ט) <b>אֹרֶךְ הַיְרִיעָה הָאַחַת</b>, כל אחת מהיריעות<br>  <b>— שְׁמֹנֶה וְעֶשְׂרִים בָּאַמָּה, וְרֹחַב — אַרְבַּע בָּאַמָּה הַיְרִיעָה הָאֶחָת. מִדָּה אַחַת לְכָל הַיְרִיעֹת.</b>
(י) <b>וַיְחַבֵּר</b> בתפירה <br>  <b>אֶת חֲמֵשׁ הַיְרִיעֹת</b><br>  <b>אַחַת אֶל אֶחָת,</b> ליחידה אחת בת חמש יריעות, <br>  <b>וְחָמֵשׁ</b>ה<br>  <b>יְרִיעֹת</b> האחרות<br>  <b>חִבַּר אַחַת אֶל אֶחָת.</b>
(יא) <b>וַיַּעַשׂ לֻלְאֹת תְּכֵלֶת עַל שְׂפַת הַיְרִיעָה הָאֶחָת מִקָּצָה</b>, הנמצאת בקצה<br>  <b>בַּמַּחְבָּרֶת,</b> ביחידת חמש היריעות התפורות זו לזו. <br>  <b>כֵּן עָשָׂה</b>— לולאות תכלת<br>  <b>בִּשְׂפַת הַיְרִיעָה הַקִּיצוֹנָה בַּמַּחְבֶּרֶת הַשֵּׁנִית,</b> בקצה יחידת חמש היריעות המחוברות האחרות.
(יב) <b>חֲמִשִּׁים לֻלָאֹת עָשָׂה בַּיְרִיעָה הָאֶחָת, וַחֲמִשִּׁים לֻלָאֹת עָשָׂה בִּקְצֵה הַיְרִיעָה אֲשֶׁר בַּמַּחְבֶּרֶת הַשֵּׁנִית</b> לכל האורך. <br>  <b>מַקְבִּילֹת הַלֻּלָאֹת אַחַת אֶל אֶחָת.</b> את הלולאות תפרו במרחקים קצובים, כדי שהלולאות שבשתי היריעות יקבילו אלו לאלו.
(יג) <b>וַיַּעַשׂ חֲמִשִּׁים קַרְסֵי זָהָב. וַיְחַבֵּר אֶת הַיְרִעֹת אַחַת אֶל אַחַת בַּקְּרָסִים.</b> כל קרס הצמיד זוג לולאות, וכך חוברו שתי יחידות היריעות. <br>  <b>וַיְהִי הַמִּשְׁכָּן אֶחָד.</b> וכך הפך המשכן למבנה אחד, או: המשכן הוא כינויו של רצף היריעות שבו יכוסה המבנה.
(יד) <b>וַיַּעַשׂ יְרִיעֹת עִזִּים לְאֹהֶל עַל הַמִּשְׁכָּן,</b> יריעות הבד נחשבו כגוף המשכן עצמו, ומעליהן הניחו את אוהל יריעות עזים, <br>  <b>עַשְׁתֵּי</b>, אחת<br>  <b>עֶשְׂרֵה יְרִיעֹת עָשָׂה אֹתָם.</b>
(טו) <b>אֹרֶךְ הַיְרִיעָה הָאַחַת</b>, כל יריעה <br>  <b>—</b><br>  <b>שְׁלֹשִׁים בָּאַמָּה, וְאַרְבַּע אַמּוֹת — רֹחַב הַיְרִיעָה הָאֶחָת, מִדָּה אַחַת</b>, אחידה <br>  <b>לְעַשְׁתֵּי עֶשְׂרֵה יְרִיעֹת.</b>
(טז) <b>וַיְחַבֵּר אֶת חֲמֵשׁ הַיְרִיעֹת לְבָד וְאֶת שֵׁשׁ הַיְרִיעֹת לְבָד.</b> חמש יריעות נתפרו זו לזו כיחידה לעצמה, ושש היריעות האחרות נתפרו כיחידה לעצמה.
(יז) <b>וַיַּעַשׂ לֻלָאֹת חֲמִשִּׁים עַל שְׂפַת הַיְרִיעָה הַקִּיצֹנָה בַּמַּחְבָּרֶת, וַחֲמִשִּׁים לֻלָאֹת עָשָׂה עַל שְׂפַת הַיְרִיעָה הַחֹבֶרֶת הַשֵּׁנִית.</b>
(יח) <b>וַיַּעַשׂ קַרְסֵי נְחֹשֶׁת חֲמִשִּׁים, לְחַבֵּר אֶת הָאֹהֶל לִהְיֹת אֶחָד.</b>
(יט) <b>וַיַּעַשׂ מִכְסֶה לָאֹהֶל</b> העשוי שער עזים מ<br>  <b>עֹרֹת אֵילִם מְאָדָּמִים,</b> צבועים אדום, <br>  <b>ו</b> שכבה רביעית —<br>  <b>מִכְסֵה עֹרֹת תְּחָשִׁים מִלְמָעְלָה.</b> לחלופין, אפשר לפרש כי זהו כיסוי אחד שחלקו עשוי מעורות אילים וחלקו מעורות תחשים, והמשכן מכוסה בשלוש שכבות בלבד.
(כ) <b>וַיַּעַשׂ אֶת הַקְּרָשִׁים ל</b>קירות ה<br>  <b>מִּשְׁכָּן</b>מ<br>  <b>עֲצֵי שִׁטִּים</b>, גזעי עצי שיטה משויפים<br>  <br>  <b>עֹמְדִים,</b> הקורות ניצבו כדרך צמיחתם של העצים.
(כא) <b>עֶשֶׂר אַמֹּת אֹרֶךְ הַקָּרֶשׁ,</b> כל אחד מהקרשים, שהוצב לגובה המשכן, <br>  <b>וְאַמָּה וַחֲצִי הָאַמָּה רֹחַב הַקֶּרֶשׁ הָאֶחָד.</b>
(כב) <b>שְׁתֵּי יָדֹת</b>, ידיות בולטות <br>  <b>לַקֶּרֶשׁ הָאֶחָד, מְשֻׁלָּבֹת אַחַת אֶל אֶחָת,</b> מחמת גובהם הרב של הקרשים, כדי לחבר זה לזה הוצמדו הידות הבולטות בקרש האחד אל פגימות מקבילות בקרש השני.<br>  <br>  <b>כֵּן עָשָׂה לְכֹל קַרְשֵׁי הַמִּשְׁכָּן.</b>
(כג) <b>וַיַּעַשׂ אֶת הַקְּרָשִׁים לַמִּשְׁכָּן. עֶשְׂרִים קְרָשִׁים</b> מיועדים <br>  <b>לִפְאַת</b>, לצד<br>  <b>נֶגֶב תֵּימָנָה,</b> דרום.
(כד) <b>וְאַרְבָּעִים אַדְנֵי</b>, תושבות<br>  <b>כֶסֶף עָשָׂה תַּחַת עֶשְׂרִים הַקְּרָשִׁים,</b> כבסיס שבתוכו הציבו את קרשי המשכן. <br>  <b>שְׁנֵי אֲדָנִים תַּחַת הַקֶּרֶשׁ הָאֶחָד לִשְׁתֵּי יְדֹתָיו,</b> הבליטות היורדות מכל קרש הוכנסו לשקעים שבאדנים, <br>  <b>וּשְׁנֵי אֲדָנִים תַּחַת הַקֶּרֶשׁ הָאֶחָד לִשְׁתֵּי יְדֹתָיו.</b> וכך החזיקו האדנים את הקרשים.
(כה) <b>וּלְצֶלַע הַמִּשְׁכָּן הַשֵּׁנִית,</b> השנייה,<br>  <b>לִפְאַת צָפוֹן — עֶשְׂרִים קָרֶשׁ.</b>
(כו) <b>וְאַרְבָּעִים אַדְנֵיהֶם כָּסֶף: שְׁנֵי אֲדָנִים תַּחַת הַקֶּרֶשׁ הָאֶחָד, וּשְׁנֵי אֲדָנִים תַּחַת הַקֶּרֶשׁ הָאֶחָד.</b> הדופן הדרומית והדופן הצפונית היו זהות ופשוטות.
(כז) <b>וּלְיַרְכְּתֵי</b>, לאחורי<br>  <b>הַמִּשְׁכָּן יָמָּה,</b> הפונה למערב, <br>  <b>עָשָׂה שִׁשָּׁה קְרָשִׁים</b> שרוחבם אמה וחצי. יחד הם כיסו תשע אמות — עיקרו של הקיר המערבי.
(כח) <b>וּשְׁנֵי קְרָשִׁים עָשָׂה לִמְקֻצְעֹת</b>, פינות<br>  <b>הַמִּשְׁכָּן בַּיַּרְכָתָיִם.</b> כדי לייצב את המשכן ואף מטעמים אסתטיים, השלימו את הפינות הריקות באמצעות קרשים מיוחדים.
(כט) <b>וְהָיוּ</b> כל הקרשים<br>  <b>תוֹאֲמִם,</b> מתאימים וצמודים זה לזה <br>  <b>מִלְּמַטָּה, וְיַחְדָּו יִהְיוּ תַמִּים,</b> מסתיימים <br>  <b>אֶל רֹאשׁוֹ</b> של הקרש<br>  <b>, אֶל הַטַּבַּעַת הָאֶחָת</b> שתוכנס בחריצים שבראש כל צמד קרשים <br>  <b>כֵּן עָשָׂה לִשְׁנֵיהֶם, לִשְׁנֵי הַמִּקְצֹעֹת,</b> הפינות שבצפון־מערב ושבדרום־מערב.
(ל) <b>וְהָיוּ</b> בצד מערב בסך הכול<br>  <b>שְׁמֹנָה קְרָשִׁים,</b><br>  <b>וְאַדְנֵיהֶם כֶּסֶף, שִׁשָּׁה עָשָׂר אֲדָנִים — שְׁנֵי אֲדָנִים שְׁנֵי אֲדָנִים תַּחַת הַקֶּרֶשׁ הָאֶחָד.</b> במבט מן החוץ נראים בקיר המערבי שני קרשים נוספים שאינם חלק מעיקר הבניין הפנימי, אלא הם ממלאים את פינותיו כלפי חוץ.
(לא) <b>וַיַּעַשׂ בְּרִיחֵי עֲצֵי שִׁטִּים</b> שתפקידם להחזיק את הקרשים יחד<br>  <b>— חֲמִשָּׁה לְקַרְשֵׁי צֶלַע</b>, צד<br>  <b>הַמִּשְׁכָּן הָאֶחָת,</b>
(לב) <b>וַחֲמִשָּׁה בְרִיחִם לְקַרְשֵׁי צֶלַע הַמִּשְׁכָּן הַשֵּׁנִית, וַחֲמִשָּׁה בְרִיחִם לְקַרְשֵׁי הַמִּשְׁכָּן לַיַּרְכָתַיִם יָמָּה.</b> מתוך חמשת הבריחים הללו, היו שני בריחים חיצוניים בחלקו הימני של כל קיר ושניים בשמאלו בגבהים שונים, והם החזיקו את חציה של כל דופן כיחידה אחת. כך חיברו ארבעה בריחים חיצוניים את הקרשים שבכל קיר לשתי יחידות.
(לג) ונוסף על ארבעת הבריחים החיצוניים — <br>  <b>וַיַּעַשׂ אֶת הַבְּרִיחַ הַתִּיכֹן,</b> הפנימי, החמישי,<br>  <b>לִבְרֹחַ</b>, להבריח, לחבר<br>  <b>בְּתוֹךְ הַקְּרָשִׁים מִן הַקָּצֶה אֶל הַקָּצֶה.</b> בעובי הקרשים נוקב חור שבו הושחל הבריח הזה כדי להחזיקם מבפנים ולחבר כל דופן בשלמותה.
(לד) <b>וְאֶת הַקְּרָשִׁים צִפָּה זָהָב, וְאֶת טַבְּעֹתָם</b> המחברות אותם זה לזה <br>  <b>עָשָׂה זָהָב,</b> כדי שיהיו <br>  <b>בָּתִּים</b>, בתי קיבול<br>  <b>לַבְּרִיחִם. וַיְצַף</b>, ציפה גם <br>  <b>אֶת הַבְּרִיחִם</b> עצמם ב<br>  <b>זָהָב.</b>
(לה) <b>וַיַּעַשׂ אֶת הַפָּרֹכֶת</b>מ<br>  <b>תְּכֵלֶת וְאַרְגָּמָן וְתוֹלַעַת שָׁנִי וְשֵׁשׁ,</b> פשתן. הכול היה<br>  <b>מָשְׁזָר,</b> קלוע,<br>  <b>מַעֲשֵׂה חֹשֵׁב עָשָׂה אֹתָהּ כְּרֻבִים.</b> אריגה מתוחכמת מעוטרת בצורות משני צדיה.
(לו) <b>וַיַּעַשׂ לָהּ אַרְבָּעָה עַמּוּדֵי שִׁטִּים וַיְצַפֵּם זָהָב, וָוֵיהֶם זָהָב. וַיִּצֹק לָהֶם אַרְבָּעָה אַדְנֵי כָסֶף.</b> הפרוכת נתלתה על ווי הזהב הנתונים בעמודים.
(לז) <b>וַיַּעַשׂ מָסָךְ לְפֶתַח הָאֹהֶל</b>מ<br>  <b>תְּכֵלֶת וְאַרְגָּמָן וְתוֹלַעַת שָׁנִי וְשֵׁשׁ</b>, הכול<br>  <b>מָשְׁזָר, מַעֲשֵׂה רֹקֵם,</b> רקמה, שהיא עבודה פשוטה יחסית למעשה חושב.
(לח) <b>וְאֶת עַמּוּדָיו</b>— <br>  <b>חֲמִשָּׁה</b> במספר —<br>  <b>וְאֶת וָוֵיהֶם</b>, שעליהם תלו את המסך. <br>  <b>וְצִפָּה רָאשֵׁיהֶם</b> של העמודים <br>  <b>וַחֲשֻׁקֵיהֶם</b>, חישוקיהם<br>  <b>זָהָב, וְאַדְנֵיהֶם — חֲמִשָּׁה</b> עשויים מ<br>  <b>נְחֹשֶׁת.</b> כאן מסופר רק על עשיית ארון העץ והנלווים אליו, בלא להתייחס אל תפקיד הארון כמכיל הלוחות וכמקום היוועדותו של ה' עם עמו.
<h2>פרק לז</h2>
(א) <b>וַיַּעַשׂ בְּצַלְאֵל אֶת הָאָרֹן עֲצֵי שִׁטִּים, אַמָּתַיִם וָחֵצִי אָרְכּוֹ וְאַמָּה וָחֵצִי רָחְבּוֹ וְאַמָּה וָחֵצִי קֹמָתוֹ.</b>
(ב) <b>וַיְצַפֵּהוּ זָהָב טָהוֹר מִבַּיִת</b>, מבפנים<br>  <b>וּמִחוּץ.</b> לפי המסורת היה זה ציפוי מוצק למדי, שהיה בעצמו כעין שני ארונות זהב. ציפוי ארון העץ נעשה על ידי הנחת ארון העץ בתוך ארון הזהב הגדול ממנו, ועל ידי הנחת ארון הזהב הקטן בתוכו.<br>  <br>  <b>וַיַּעַשׂ לוֹ זֵר</b>, כתר, עיטור<br>  <b>זָהָב סָבִיב.</b>
(ג) <b>וַיִּצֹק לוֹ אַרְבַּע טַבְּעֹת זָהָב עַל אַרְבַּע פַּעֲמֹתָיו,</b> פינותיו<br>  או רגליו,<br>  <br>  <b>וּשְׁתֵּי</b>, שתי<br>  <b>טַבָּעֹת עַל צַלְעוֹ הָאֶחָת וּשְׁתֵּי טַבָּעוֹת עַל צַלְעוֹ הַשֵּׁנִית.</b> כל טבעת ניתנה בקצה הדופן.
(ד) <b>וַיַּעַשׂ בַּדֵּי</b>, מוטות<br>  <b>עֲצֵי שִׁטִּים, וַיְצַף</b>, ציפה <br>  <b>אֹתָם זָהָב.</b>
(ה) <b>וַיָּבֵא אֶת הַבַּדִּים בַּטַּבָּעֹת עַל צַלְעֹת הָאָרֹן, לָשֵׂאת אֶת הָאָרֹן.</b>
(ו) <b>וַיַּעַשׂ כַּפֹּרֶת</b>, מכסה<br>  <b>זָהָב טָהוֹר, אַמָּתַיִם וָחֵצִי אָרְכָּהּ</b> כאורכו של הארון, <br>  <b>וְאַמָּה וָחֵצִי רָחְבָּהּ</b> כרוחבו.
(ז) <b>וַיַּעַשׂ</b> על הכפורת<br>  <b>שְׁנֵי כְרֻבִים</b>, דמויות מלאכים יצורי מרום<br>  מ<br>  <b>זָהָב. מִקְשָׁה,</b> כחלק מאותו גוש זהב שעוצב על ידי הקשָׁה והכאה<br>  <br>  <b>עָשָׂה אֹתָם מִשְּׁנֵי קְצוֹת הַכַּפֹּרֶת.</b>
(ח) <b>כְּרוּב אֶחָד מִקָּצָה מִזֶּה,</b> בקצה הכפורת האחד,<br>  <b>וּכְרוּב אֶחָד מִקָּצָה מִזֶּה,</b> בקצה הכפורת האחר,<br>  <b>מִן הַכַּפֹּרֶת עָשָׂה אֶת הַכְּרֻבִים מִשְּׁנֵי קְצוֹתָיו</b> של הארון.
(ט) <b>וַיִּהְיוּ הַכְּרֻבִים פֹּרְשֵׂי כְנָפַיִם לְמַעְלָה, סֹכְכִים בְּכַנְפֵיהֶם עַל הַכַּפֹּרֶת.</b> הכפורת היתה מסוככת בכנפיים. <br>  <b>וּפְנֵיהֶם</b> היו <br>  <b>אִישׁ אֶל אָחִיו,</b><br>  <b>אֶל הַכַּפֹּרֶת הָיוּ פְּנֵי הַכְּרֻבִים.</b> הכרובים לא פנו זה אל מול זה בשלמות, אלא מבטם פנה מטה, אל הכפורת.אך אין בהם חזרה על תפקידו של השולחן, כנושא לחם הפנים.
(י) <b>וַיַּעַשׂ אֶת הַשֻּׁלְחָן עֲצֵי שִׁטִּים, אַמָּתַיִם אָרְכּוֹ וְאַמָּה רָחְבּוֹ וְאַמָּה וָחֵצִי קֹמָתוֹ.</b>
(יא) <b>וַיְצַף אֹתוֹ זָהָב טָהוֹר, וַיַּעַשׂ לוֹ זֵר</b>, כתר, עיטור<br>  <b>זָהָב סָבִיב.</b>
(יב) <b>וַיַּעַשׂ לוֹ מִסְגֶּרֶת</b> שגובהה <br>  <b>טֹפַח</b>, טֶפח<br>  <b>סָבִיב, וַיַּעַשׂ</b> את <br>  <b>זֵר</b>ה<br>  <b>זָהָב</b> האמור <br>  <b>לְמִסְגַּרְתּוֹ סָבִיב.</b>
(יג) <b>וַיִּצֹק</b> גם<br>  <b>לוֹ אַרְבַּע טַבְּעֹת זָהָב. וַיִּתֵּן אֶת הַטַּבָּעֹת עַל אַרְבַּע הַפֵּאֹת</b>, הפינות<br>  <b>אֲשֶׁר לְאַרְבַּע רַגְלָיו.</b>
(יד) <b>לְעֻמַּת הַמִּסְגֶּרֶת הָיוּ הַטַּבָּעֹת</b>. המסגרת נתונה בין רגל לרגל או צמודה ללוח השולחן, ובמקביל אליה למטה, על הרגליים שבארבע קצות השולחן ולא על המסגרת עצמה, יצוקות הטבעות,<br>  שהן<br>  <b>בָּתִּים</b>, כלי קיבול<br>  <b>לַבַּדִּים,</b> למוטות כדי <br>  <b>לָשֵׂאת אֶת הַשֻּׁלְחָן,</b>
(טו) <b>וַיַּעַשׂ אֶת הַבַּדִּים עֲצֵי שִׁטִּים, וַיְצַף אֹתָם זָהָב, לָשֵׂאת אֶת הַשֻּׁלְחָן.</b>
(טז) <b>וַיַּעַשׂ אֶת הַכֵּלִים אֲשֶׁר עַל הַשֻּׁלְחָן: אֶת קְעָרֹתָיו</b>, שבהן ישימו סולת או בצק<br>  <b>וְאֶת כַּפֹּתָיו</b> להכנת הלבונה <br>  <b>וְאֵת מְנַקִּיֹּתָיו</b>, העמודים הניצבים משני צדי השולחן <br>  <b>וְאֶת הַקְּשָׂוֹת</b>, צינורות הזהב הדקים שנסמכו על המנקיות אלו על גבי אלו, שעליהם הניחו את הלחם קומה על גבי קומה, <br>  <b>אֲשֶׁר יֻסַּךְ</b>, יסוכך<br>  <b>בָּהֵן</b> על מערכות הלחם שעל השולחן. כל אלה נעשו <br>  <b>זָהָב טָהוֹר.</b> בהשמטת תפקידה להאיר.
(יז) <b>וַיַּעַשׂ אֶת הַמְּנֹרָה זָהָב טָהוֹר. מִקְשָׁה</b>, לא ביציקה ולא בחיבור חלקים שונים אלא מגוש זהב אחד שהקישו עליו, <br>  <b>עָשָׂה אֶת הַמְּנֹרָה.</b> מאותו גוש נעשו <br>  <b>יְרֵכָהּ</b>, בסיס המנורה <br>  <b>וְקָנָהּ</b>, הקנה המרכזי שלה, או: כלל קניה <br>  <b>גְּבִיעֶיהָ כַּפְתֹּרֶיהָ וּפְרָחֶיהָ</b>, מיני קישוטיה. כל אלה <br>  <b>מִמֶּנָּה הָיוּ.</b> מתוך אותו גוש זהב עצמו, בלא להדביק אליו דבר ובלי להיעזר ביציקה.
(יח) <b>וְשִׁשָּׁה קָנִים יֹצְאִים מִצִּדֶּיהָ: שְׁלֹשָׁה קְנֵי מְנֹרָה מִצִּדָּהּ הָאֶחָד וּשְׁלֹשָׁה קְנֵי מְנֹרָה מִצִּדָּהּ הַשֵּׁנִי.</b>
(יט) <b>שְׁלֹשָׁה גְבִעִים מְשֻׁקָּדִים,</b> מעוצבים ומעוטרים באופן דק ועשויים בשקידה ובזהירות,<br>  או: בעלי תבליטים בצורת שקדים<br>  <br>  <b>בַּקָּנֶה הָאֶחָד</b>, ונוסף להם היו גם<br>  <b>כַּפְתֹּר</b><br>  <b>וָפֶרַח</b> בכל קנה. <br>  <b>וּשְׁלֹשָׁה גְבִעִים מְשֻׁקָּדִים בְּקָנֶה אֶחָד, כַּפְתֹּר וָפָרַח, כֵּן לְשֵׁשֶׁת הַקָּנִים הַיֹּצְאִים מִן הַמְּנֹרָה.</b>
(כ) <b>וּב</b> גוף ה<br>  <b>מְּנֹרָה</b>, בקנה האמצעי שלה היו <br>  <b>אַרְבָּעָה גְבִעִים מְשֻׁקָּדִים,</b><br>  <b>כַּפְתֹּרֶיהָ וּפְרָחֶיהָ.</b>
(כא) <b>וְכַפְתֹּר</b> היה<br>  <b>תַּחַת שְׁנֵי הַקָּנִים מִמֶּנָּה, וְכַפְתֹּר תַּחַת שְׁנֵי הַקָּנִים מִמֶּנָּה, וְכַפְתֹּר תַּחַת שְׁנֵי הַקָּנִים מִמֶּנָּה, לְשֵׁשֶׁת הַקָּנִים הַיֹּצְאִים מִמֶּנָּה.</b> בבסיסו של כל זוג-קנים בקנה המרכזי היה כפתור.
(כב) <b>כַּפְתֹּרֵיהֶם וּקְנֹתָם</b>, קני המנורה <br>  <b>—</b><br>  <b>מִמֶּנָּה הָיוּ, כֻּלָּהּ מִקְשָׁה אַחַת זָהָב טָהוֹר.</b>
(כג) <b>וַיַּעַשׂ אֶת נֵרֹתֶיהָ</b>, כלי הקיבול לשמן ולפתילות שעל הקנים<br>  <b>שִׁבְעָה. וּמַלְקָחֶיהָ</b>, מלקחיים לטיפול בפתילות, <br>  <b>וּמַחְתֹּתֶיהָ</b>, מעין כפות וכלי גריפה לנטילת הפתילות השרופות ולניקוי השמן. גם אלה היו עשויים מ<br>  <b>זָהָב טָהוֹר.</b>
(כד) <b>כִּכָּר זָהָב טָהוֹר עָשָׂה אֹתָהּ וְאֵת כָּל כֵּלֶיהָ.</b> המשקל הכולל של המנורה ואביזריה היה כיכר זהב טהור, כשלושים עד חמישים קילוגרם.כאן אין עבודתם מתוארת.
(כה) <b>וַיַּעַשׂ אֶת מִזְבַּח הַקְּטֹרֶת עֲצֵי שִׁטִּים. אַמָּה אָרְכּוֹ וְאַמָּה רָחְבּוֹ, רָבוּעַ, וְאַמָּתַיִם קֹמָתוֹ, מִמֶּנּוּ הָיוּ קַרְנֹתָיו.</b> צורתן המדויקת אינה מפורשת.
(כו) <b>וַיְצַף אֹתוֹ זָהָב טָהוֹר, אֶת גַּגּוֹ</b>, חלקו העליון<br>  <b>וְאֶת קִירֹתָיו סָבִיב וְאֶת קַרְנֹתָיו. וַיַּעַשׂ לוֹ</b>, כמו לארון ולשולחן,<br>  <b>זֵר זָהָב סָבִיב.</b>
(כז) <b>וּשְׁתֵּי טַבְּעֹת זָהָב עָשָׂה לוֹ מִתַּחַת לְזֵרוֹ עַל שְׁתֵּי צַלְעֹתָיו</b>, עבריו <br>  <b>עַל שְׁנֵי צִדָּיו</b>, בזוויות הנגדיות<br>  <b>לְבָתִּים לְבַדִּים,</b> בטבעות יושחלו המוטות כדי <br>  <b>לָשֵׂאת אֹתוֹ בָּהֶם.</b> כיוון שמזבח הקטורת הוא כלי קטן, אין הוא זקוק לארבע טבעות אלא לשתיים בלבד.
(כח) <b>וַיַּעַשׂ אֶת הַבַּדִּים עֲצֵי שִׁטִּים, וַיְצַף אֹתָם זָהָב.</b>
(כט) <b>וַיַּעַשׂ אֶת שֶׁמֶן הַמִּשְׁחָה קֹדֶשׁ</b> בקדושה. וכן: לשם משיחת הקודש,<br>  <br>  <b>וְאֶת קְטֹרֶת הַסַּמִּים — טָהוֹר</b> מכל פסולת וטומאה,<br>  <br>  ושניהם נעשו <br>  <b>מַעֲשֵׂה רֹקֵחַ,</b> בדיוק מקצועי ובהקפדה יתרה, כמנהגי רוקחי הבשמים.
<h2>פרק לח</h2>
(א) <b>וַיַּעַשׂ אֶת מִזְבַּח הָעֹלָה</b>מ<br>  <b>עֲצֵי שִׁטִּים. חָמֵשׁ אַמּוֹת אָרְכּוֹ וְחָמֵשׁ אַמּוֹת רָחְבּוֹ, רָבוּעַ. וְשָׁלֹשׁ אַמּוֹת קֹמָתוֹ.</b>
(ב) <b>וַיַּעַשׂ קַרְנֹתָיו</b>, בליטות ישרות רבועות<br>  <br>  <b>עַל אַרְבַּע פִּנֹּתָיו, מִמֶּנּוּ הָיוּ קַרְנֹתָיו,</b> ולא מחומר נוסף.<br>  <b>וַיְצַף</b>, ציפה<br>  <b>אֹתוֹ נְחֹשֶׁת.</b>
(ג) <b>וַיַּעַשׂ אֶת כָּל כְּלֵי הַמִּזְבֵּחַ: אֶת הַסִּירֹת</b>, הסירים<br>  <b>וְאֶת הַיָּעִים</b> לגריפת הדשן <br>  <b>וְאֶת הַמִּזְרָקֹת</b> לאיסוף דם הקרבנות ולזריקתו על המזבח, <br>  <b>אֶת הַמִּזְלָגֹת</b> להנחת הבשר ולהפיכתו <br>  <b>וְאֶת הַמַּחְתֹּת</b> לחתיית הגחלים ולהעברתן. את <br>  <b>כָּל כֵּלָיו</b> של מזבח העולה <br>  <b>עָשָׂה</b>מ<br>  <b>נְחֹשֶׁת.</b>
(ד) <b>וַיַּעַשׂ לַמִּזְבֵּחַ מִכְבָּר</b>, משטח מנוקב ככברה, <br>  <b>מַעֲשֵׂה</b>, עשוי<br>  <b>רֶשֶׁת נְחֹשֶׁת,</b> שהקיף את המזבח <br>  <b>תַּחַת כַּרְכֻּבּוֹ</b>, בליטתו<br>  <b>מִלְּמַטָּה עַד חֶצְיוֹ,</b> אמצע המזבח.
(ה) <b>וַיִּצֹק אַרְבַּע טַבָּעֹת</b> מחוברות <br>  <b>בְּאַרְבַּע הַקְּצָוֹת לְמִכְבַּר הַנְּחֹשֶׁת,</b><br>  <b>בָּתִּים</b>, כלי קיבול <br>  <b>לַבַּדִּים,</b> למוטות, כדי לשאתו.
(ו) <b>וַיַּעַשׂ אֶת הַבַּדִּים עֲצֵי שִׁטִּים, וַיְצַף אֹתָם</b>ב<br>  <b>נְחֹשֶׁת.</b>
(ז) <b>וַיָּבֵא אֶת הַבַּדִּים בַּטַּבָּעֹת עַל צַלְעֹת הַמִּזְבֵּחַ, לָשֵׂאת אֹתוֹ בָּהֶם. נְבוּב</b>, חלול<br>  <b>לֻחֹת עָשָׂה אֹתוֹ.</b> המזבח היה מסגרת של לוחות עץ שצופו נחושת, ובתוכם חלל שמולא באדמה כאשר ישראל חנו.
(ח) <b>וַיַּעַשׂ אֵת הַכִּיּוֹר נְחֹשֶׁת וְאֵת כַּנּוֹ</b>, בסיסו מ<br>  <b>נְחֹשֶׁת, בְּמַרְאֹת</b> של הנשים <br>  <b>הַצֹּבְאֹת,</b> המתקהלות<br>  <b>, אֲשֶׁר צָבְאוּ פֶּתַח אֹהֶל מוֹעֵד.</b> נשים אלו הביאו את מראות הנחושת הממורקת שלהן כמתנה למשכן, ומהן נעשה הכיור.
(ט) <b>וַיַּעַשׂ אֶת הֶחָצֵר – לִפְאַת</b>, לצד<br>  <b>נֶגֶב תֵּימָנָה,</b> הפונה לדרום היו <br>  <b>קַלְעֵי</b>, וילונות <br>  <b>הֶחָצֵר,</b> עשויים <br>  <b>שֵׁשׁ</b>, פשתן<br>  <b>מָשְׁזָר</b>, קלוע, ואורכם <br>  <b>מֵאָה בָּאַמָּה</b>, בין כחמישים לשישים מטר.
(י) <b>עַמּוּדֵיהֶם</b> של הקלעים היו <br>  <b>עֶשְׂרִים</b>. כל חמש אמות ניצב עמוד. <br>  <b>וְאַדְנֵיהֶם</b> של עמודי העץ היו <br>  <b>עֶשְׂרִים,</b> עשויים מ<br>  <b>נְחֹשֶׁת.</b> האדנים שבסיסם שטוח החזיקו את העמודים שלא יפלו ברוח, נוסף על קשירת הקלעים ביתדות<br>  התקועות באדמה. על העמודים היו <br>  <b>וָוֵי הָעַמֻּדִים</b> לתלות בהם את הקלעים<br>  <b>וַחֲשֻׁקֵיהֶם</b>, חישוקי העמודים שנועדו לנוי או למנוע את התבקעות הקרשים,<br>  עשויים <br>  <b>כָּסֶף.</b>
(יא) <b>וְלִפְאַתצָפוֹן</b> קלעים<br>  <b>מֵאָה בָאַמָּה, עַמּוּדֵיהֶם עֶשְׂרִים, וְאַדְנֵיהֶם עֶשְׂרִים נְחֹשֶׁת. וָוֵי הָעַמּוּדִים וַחֲשֻׁקֵיהֶם כָּסֶף.</b>
(יב) <b>וְלִפְאַת יָם,</b> מערב — לרוחב חצר המשכן, בצד שבו לא היה כל פתח, היו <br>  <b>קְלָעִים חֲמִשִּׁים בָּאַמָּה, עַמּוּדֵיהֶם עֲשָׂרָה וְאַדְנֵיהֶם עֲשָׂרָה. וָוֵי הָעַמֻּדִים וַחֲשׁוּקֵיהֶם כָּסֶף.</b> כגוף המשכן, אף החצר שהקיפה אותו היתה מלבנית.
(יג) <b>וְלִפְאַת קֵדְמָה מִזְרָחָה</b>, שבו פתח הכניסה לחצר אוהל מועד — רוחבו הכולל הוא <br>  <b>חֲמִשִּׁים אַמָּה.</b>
(יד) בתוכָן <br>  <b>קְלָעִים</b> במשך <br>  <b>חֲמֵשׁ עֶשְׂרֵה אַמָּה אֶל הַכָּתֵף,</b> לצד אחד של השער, <br>  <b>עַמּוּדֵיהֶם שְׁלֹשָׁה וְאַדְנֵיהֶם שְׁלֹשָׁה.</b> כל חמש אמות ניצב עמוד.
(טו) <b>וְ</b> כן <br>  <b>לַכָּתֵף הַשֵּׁנִית, מִזֶּה וּמִזֶּה לְשַׁעַר הֶחָצֵר, קְלָעִים חֲמֵשׁ עֶשְׂרֵה אַמָּה, עַמֻּדֵיהֶם שְׁלֹשָׁה וְאַדְנֵיהֶם שְׁלֹשָׁה.</b>
(טז) <b>כָּל קַלְעֵי הֶחָצֵר סָבִיב — שֵׁשׁ מָשְׁזָר.</b>
(יז) <b>וְהָאֲדָנִים לָעַמֻּדִים — נְחֹשֶׁת. וָוֵי הָעַמּוּדִים וַחֲשׁוּקֵיהֶם — כֶּסֶף, וְצִפּוּי רָאשֵׁיהֶם — כָּסֶף. וְהֵם מְחֻשָּׁקִים כֶּסֶף, כֹּל עַמֻּדֵי הֶחָצֵר.—</b>
(יח) <b>וּמָסַךְ</b>, כעין וילון<br>  <b>שַׁעַר הֶחָצֵר מַעֲשֵׂה רֹקֵם</b>, המסך הרקום היה מקושט יותר מן הקלעים, שהיו ארוגים, והוא נעשה מ<br>  <b>תְּכֵלֶת וְאַרְגָּמָן וְתוֹלַעַת שָׁנִי וְשֵׁשׁ</b>, הכול <br>  <b>מָשְׁזָר. וְעֶשְׂרִים אַמָּה אֹרֶךְ</b> המסך, <br>  <b>וְקוֹמָה</b>, גובהו<br>  <b>בְרֹחַב חָמֵשׁ אַמּוֹת, לְעֻמַּת קַלְעֵי הֶחָצֵר.</b> המסך עמד כמרכזה של שורת קלעי החצר ובקו ישר עמם.
(יט) <b>וְעַמֻּדֵיהֶם</b> של המינים המרכיבים את המסך<br>  <br>  <b>אַרְבָּעָה, וְאַדְנֵיהֶם אַרְבָּעָה נְחֹשֶׁת. וָוֵיהֶם כֶּסֶף וְצִפּוּי רָאשֵׁיהֶם וַחֲשֻׁקֵיהֶם כָּסֶף.</b> לעומת הקלעים שנקבעו בעמודים, המסך היה קשור רק מלמעלה כך שאפשר היה להסיטו מלמטה ולעבור דרכו בין העמודים.
(כ) <b>וְכָל הַיְתֵדֹת לַמִּשְׁכָּן וְלֶחָצֵר</b>, שבאמצעותן מקבעים את היריעות<br>  <b>סָבִיב — נְחֹשֶׁת.</b>
(כא) <b>אֵלֶּה פְקוּדֵי</b>, מפרט החומרים שהשתמשו בהם לצורך עשיית<br>  <b>הַמִּשְׁכָּן, מִשְׁכַּן הָעֵדֻת, אֲשֶׁר פֻּקַּד</b>, נספר, או: צֻווה<br>  <b>עַל פִּי מֹשֶׁה</b>,<br>  <b>עֲבֹדַת הַלְוִיִּם, בְּיַד אִיתָמָר בֶּן אַהֲרֹן הַכֹּהֵן.</b> משה מסר את החומרים במספר ללויים ואיתמר בראשם.
(כב) <b>וּבְצַלְאֵל בֶּן אוּרִי בֶן חוּר לְמַטֵּה</b>, לשבט <br>  <b>יְהוּדָה</b> לא היה רק האחראי לתהליך כולו, אלא גם <br>  <b>עָשָׂה</b> בעצמו<br>  <b>אֵת כָּל</b> התבניות ואולי גם את הכלים החשובים<br>  <br>  <b>אֲשֶׁר צִוָּה ה' אֶת מֹשֶׁה.</b>
(כג) <b>וְאִתּוֹ אָהֳלִיאָב בֶּן אֲחִיסָמָךְ לְמַטֵּה דָן</b>, שהיה <br>  <b>חָרָשׁ</b>, אומן מבצע<br>  <b>וְחֹשֵׁב</b>, מתכנן ומעצב תבניות הכלים, <br>  <b>וְרֹקֵם בַּתְּכֵלֶת וּבָאַרְגָּמָן וּבְתוֹלַעַת הַשָּׁנִי וּבַשֵּׁשׁ.</b>
(כד) <b>כָּל הַזָּהָב הֶעָשׂוּי לַמְּלָאכָה, בְּכֹל מְלֶאכֶת הַקֹּדֶשׁ: וַיְהִי זְהַב הַתְּנוּפָה,</b> הזהב שהונף כתרומה<br>  <br>  <b>—</b><br>  <b>תֵּשַׁע וְעֶשְׂרִים כִּכָּר</b>.<br>  כיכר זהב היא כשלושים עד חמישים ק"ג.<br>  <b>וּשְׁבַע מֵאוֹת וּשְׁלֹשִׁים שֶׁקֶל בְּשֶׁקֶל הַקֹּדֶשׁ</b>, שמשקלו כפול מזה של שקל רגיל.
(כה) <b>וְכֶסֶף פְּקוּדֵי הָעֵדָה</b> היה <br>  <b>מְאַת כִּכָּר וְאֶלֶף וּשְׁבַע מֵאוֹת וַחֲמִשָּׁה וְשִׁבְעִים שֶׁקֶל בְּשֶׁקֶל הַקֹּדֶשׁ.</b>
(כו) <b>בֶּקַע</b>, יחידת משקל או מטבע. <br>  <b>לַגֻּלְגֹּלֶת</b>, תרם כל אחד. ערכו של הבקע <br>  <b>מַחֲצִית הַשֶּׁקֶל בְּשֶׁקֶל הַקֹּדֶשׁ לְכֹל הָעֹבֵר עַל הַפְּקֻדִים</b>, שנתן כל מי שנמנה במפקד <br>  <b>מִבֶּן עֶשְׂרִים שָׁנָה וָמַעְלָה.</b><br>  <br>  <b>לְשֵׁשׁ מֵאוֹת אֶלֶף וּשְׁלֹשֶׁת אֲלָפִים וַחֲמֵשׁ מֵאוֹת וַחֲמִשִּׁים.</b>
(כז) <b>וַיְהִי מְאַת כִּכַּר הַכֶּסֶף לָצֶקֶת אֵת אַדְנֵי הַקֹּדֶשׁ</b>, אדני המשכן, המבנה המרכזי,<br>  <br>  <b>וְאֵת אַדְנֵי הַפָּרֹכֶת,</b> שהיו <br>  <b>מְאַת</b>, מאה <br>  <b>אֲדָנִים לִמְאַת הַכִּכָּר — כִּכָּר לָאָדֶן.</b> כל כיכר שימשה ליצירת אדן אחד.
(כח) <b>וְאֶת הָאֶלֶף וּשְׁבַע הַמֵּאוֹת וַחֲמִשָּׁה וְשִׁבְעִים</b> שקלים של כסף שנותרו לאחר עשיית מאת האדנים,<br>  <b>עָשָׂה וָוִים לָעַמּוּדִים, וְצִפָּה רָאשֵׁיהֶם וְחִשַּׁק אֹתָם.</b> לקישוטי העמודים נצרכה רק כמות קטנה של כסף.
(כט) <b>וּנְחֹשֶׁת הַתְּנוּפָה</b> היתה <br>  <b>שִׁבְעִים כִּכָּר וְאַלְפַּיִם וְאַרְבַּע מֵאוֹת שָׁקֶל.</b>
(ל) גם מן הפירוט הבא אפשר להסיק שמדובר בכיכרות גדולות:<br>  <b>וַיַּעַשׂ בָּהּ,</b> בנחושת, <br>  <b>אֶת אַדְנֵי פֶּתַח אֹהֶל מוֹעֵד וְאֵת מִזְבַּח הַנְּחֹשֶׁת וְאֶת מִכְבַּר הַנְּחֹשֶׁת אֲשֶׁר לוֹ וְאֵת כָּל כְּלֵי הַמִּזְבֵּחַ</b>
(לא) <b>וְאֶת אַדְנֵי הֶחָצֵר סָבִיב וְאֶת אַדְנֵי שַׁעַר הֶחָצֵר וְאֵת כָּל יִתְדֹת הַמִּשְׁכָּן וְאֶת כָּל יִתְדֹת הֶחָצֵר סָבִיב.</b>
<h2>פרק לט</h2>
(א) <b>וּמִן הַתְּכֵלֶת וְהָאַרְגָּמָן וְתוֹלַעַת הַשָּׁנִי עָשׂוּ בִגְדֵי שְׂרָד</b>, מקלעת או רשת<br>  <br>  <b>לְשָׁרֵת בַּקֹּדֶשׁ</b>— יריעות המשכן, הפרוכת ומסך שער המשכן וכן בגדים נוספים שבהם כיסו את הכלים במסעות. <br>  <b>וַיַּעֲשׂוּ אֶת בִּגְדֵי הַקֹּדֶשׁ אֲשֶׁר לְאַהֲרֹן, כַּאֲשֶׁר צִוָּה ה' אֶת מֹשֶׁה.</b>
(ב) <b>וַיַּעַשׂ אֶת הָאֵפֹד זָהָב, תְּכֵלֶת וְאַרְגָּמָן וְתוֹלַעַת שָׁנִי וְשֵׁשׁ</b>, הכול<br>  <b>מָשְׁזָר.</b> שילובם של חוטי זהב עם שזירת חוטי הצמר והפשתן אינו קל. לא ידוע על שימוש קודם בזהב למטרה דומה.
(ג) אולי היתה זו הפעם הראשונה של השימוש בטכניקה המעורבת הזו: <br>  <b>וַיְרַקְּעוּ</b>, שיטחו דק <br>  <b>אֶת פַּחֵי</b>, לוחות<br>  <b>הַזָּהָב.</b> לאחר מכן, <br>  <b>וְקִצֵּץ פְּתִילִם,</b> חתכו אותם לרצועות דקות, לחוטי זהב שאפשר היה <br>  <b>לַעֲשׂוֹת</b>, להכין אותם לשזירה <br>  <b>בְּתוֹךְ הַתְּכֵלֶת וּבְתוֹךְ הָאַרְגָּמָן וּבְתוֹךְ תּוֹלַעַת הַשָּׁנִי וּבְתוֹךְ הַשֵּׁשׁ, מַעֲשֵׂה חֹשֵׁב,</b> באומנות מיוחדת.
(ד) <b>כְּתֵפֹת עָשׂוּ לוֹ</b>— לאפוד, <br>  <b>חֹבְרֹת,</b> מחוברות,<br>  <b>עַל שְׁנֵי קְצוֹתָיו חֻבָּר.</b> האפוד היה דומה לסינר או לחצאית, ושתי כתפותיו החזיקו אותו במקום.
(ה) <b>וְחֵשֶׁב אֲפֻדָּתוֹ</b>, חגורתו<br>  <b>אֲשֶׁר עָלָיו —</b><br>  <b>מִמֶּנּוּ הוּא</b> עשוי. החגורה לא הוכנה בנפרד, אלא היתה חלק ממארג האפוד שבלט מימין ומשמאל, ואותו היה הכהן כורך סביב גופו. על כן חגורה זו נעשתה <br>  <b>כְּמַעֲשֵׂהוּ</b>, באותו אופן שבו עשוי האפוד: <br>  <b>זָהָב, תְּכֵלֶת וְאַרְגָּמָן וְתוֹלַעַת שָׁנִי וְשֵׁשׁ מָשְׁזָר, כַּאֲשֶׁר צִוָּה ה' אֶת מֹשֶׁה.</b>
(ו) <b>וַיַּעֲשׂוּ אֶת אַבְנֵי הַשֹּׁהַם מֻסַבֹּת</b>, מוקפות<br>  <b>מִשְׁבְּצֹת</b>, מסגרות<br>  <b>זָהָב</b>. האבנים היו <br>  <b>מְפֻתָּחֹת פִּתּוּחֵי חוֹתָם.</b> בכל אחת מהן חקקו כמו בחותם <br>  <b>עַל</b>, את<br>  <b>שְׁמוֹת בְּנֵי יִשְׂרָאֵל,</b> השבטים.
(ז) <b>וַיָּשֶׂם אֹתָם עַל כִּתְפֹת הָאֵפֹד,</b>כ<br>  <b>אַבְנֵי זִכָּרוֹן לִבְנֵי יִשְׂרָאֵל,</b> שכן נשאו את שמותיהם, <br>  <b>כַּאֲשֶׁר צִוָּה ה' אֶת מֹשֶׁה.</b>
(ח) <b>וַיַּעַשׂ אֶת הַחֹשֶׁן מַעֲשֵׂה חֹשֵׁב כְּמַעֲשֵׂה אֵפֹד</b>, באופן שבו נעשה האפוד: <br>  <b>זָהָב, תְּכֵלֶת וְאַרְגָּמָן וְתוֹלַעַת שָׁנִי וְשֵׁשׁ מָשְׁזָר.</b>
(ט) <b>רָבוּעַ הָיָה, כָּפוּל</b> כעין כיס, שבתוכו נתנו דבר־מה — לפי המסורת — שמות קדושים,<br>  <br>  <b>עָשׂוּ אֶת הַחֹשֶׁן.</b><br>  <b>זֶרֶת</b>, כחצי אמה, למעלה מעשרים ס"מ. המרחק שבין קצה הזרת לקצה האגודל, כאשר האצבעות פרושות ככל האפשר. <br>  <b>אָרְכּוֹ וְזֶרֶת רָחְבּוֹ, כָּפוּל.</b>
(י) <b>וַיְמַלְאוּ בוֹ,</b> בחושן,<br>  <b>אַרְבָּעָה טוּרֵי אָבֶן: טוּר אֹדֶם פִּטְדָה וּבָרֶקֶת — הַטּוּר הָאֶחָד.</b>
(יא) <b>וְהַטּוּר הַשֵּׁנִי — נֹפֶךְ, סַפִּיר וְיָהֲלֹם.</b>
(יב) <b>וְהַטּוּר הַשְּׁלִישִׁי — לֶשֶׁם, שְׁבוֹ וְאַחְלָמָה.</b>
(יג) <b>וְהַטּוּר הָרְבִיעִי — תַּרְשִׁישׁ, שֹׁהַם וְיָשְׁפֵה, מוּסַבֹּת מִשְׁבְּצוֹת זָהָב בְּמִלֻּאֹתָם.</b> כל אבן היתה נתונה במשבצת זהב שהחזיקה אותה במקומה באחד הטורים.
(יד) גם באבני החושן — <br>  <b>וְהָאֲבָנִים עַל שְׁמֹת בְּנֵי יִשְׂרָאֵל הֵנָּה, שְׁתֵּים עֶשְׂרֵה עַל שְׁמֹתָם. פִּתּוּחֵי חֹתָם אִישׁ עַל שְׁמוֹ לִשְׁנֵים עָשָׂר שָׁבֶט.</b> על כל אחת מהאבנים נחרט שמו של שבט אחד.
(טו) <b>וַיַּעֲשׂוּ עַל הַחֹשֶׁן שַׁרְשְׁרֹת</b> להחזיקו בצמוד לאפוד, <br>  <b>גַּבְלֻת,</b> של קליעה, <br>  <b>מַעֲשֵׂה עֲבֹת</b>, כמו שעושים חבל, ולא כשרשראות העשויות טבעות מחוברות <br>  <b>זָהָב טָהוֹר.</b>
(טז) <b>וַיַּעֲשׂוּ שְׁתֵּי מִשְׁבְּצֹת זָהָב וּשְׁתֵּי טַבְּעֹת זָהָב, וַיִּתְּנוּ אֶת שְׁתֵּי הַטַּבָּעֹת עַל שְׁנֵי קְצוֹת הַחֹשֶׁן.</b>
(יז) <b>וַיִּתְּנוּ</b> את <br>  <b>שְׁתֵּי הָעֲבֹתֹת</b>, שרשרות<br>  <b>הַזָּהָב עַל שְׁתֵּי הַטַּבָּעֹת, עַל קְצוֹת הַחֹשֶׁן.</b>
(יח) <b>וְאֵת שְׁתֵּי קְצוֹת שְׁתֵּי הָעֲבֹתֹת נָתְנוּ עַל שְׁתֵּי הַמִּשְׁבְּצֹת, וַיִּתְּנֻם</b>, את המשבצות<br>  <b>עַל כִּתְפֹת הָאֵפֹד אֶל מוּל פָּנָיו.</b>
(יט) <b>וַיַּעֲשׂוּ שְׁתֵּי טַבְּעֹת זָהָב</b> נוספות, <br>  <b>וַיָּשִׂימוּ</b> אותן <br>  <b>עַל שְׁנֵי קְצוֹת הַחֹשֶׁן, עַל שְׂפָתוֹ אֲשֶׁר אֶל עֵבֶר הָאֵפֹד בָּיְתָה,</b> פנימה.
(כ) <b>וַיַּעֲשׂוּ</b> עוד<br>  <b>שְׁתֵּי טַבְּעֹת זָהָב, וַיִּתְּנֻם עַל שְׁתֵּי כִתְפֹת הָאֵפֹד מִלְּמַטָּה מִמּוּל פָּנָיו, לְעֻמַּת מַחְבַּרְתּוֹ, מִמַּעַל לְחֵשֶׁב</b>, לחגורת<br>  <b>הָאֵפֹד.</b>
(כא) <b>וַיִּרְכְּסוּ</b>, קשרו <br>  <b>אֶת הַחֹשֶׁן מִטַּבְּעֹתָיו אֶל טַבְּעֹת הָאֵפֹד בִּפְתִיל תְּכֵלֶת, לִהְיֹת עַל חֵשֶׁב הָאֵפֹד.</b> החושן נקשר בטבעותיו העליונות אל הכתפות, ובטבעותיו התחתונות אל האפוד. <br>  <b>ו</b> בכך<br>  <b>לֹא יִזַּח</b>, יסור, או: ואסור שיסור<br>  <br>  <b>הַחֹשֶׁן מֵעַל הָאֵפֹד, כַּאֲשֶׁר צִוָּה ה' אֶת מֹשֶׁה.</b>
(כב) <b>וַיַּעַשׂ אֶת מְעִיל הָאֵפֹד</b>, המעיל שהאפוד חגור מעליו ומהדקו, <br>  <b>מַעֲשֵׂה אֹרֵג, כְּלִיל תְּכֵלֶת,</b> כולו נעשה מחוטי תכלת.
(כג) <b>וּפִי הַמְּעִיל בְּתוֹכוֹ.</b> את שפתו של המעיל קיפלו אל תוך הבגד, ותפרו מעין מכפלת. <br>  <b>כְּפִי</b>, כקצה<br>  <b>תַחְרָא,</b> שריון<br>  המעוגל ומקופל פנימה, <br>  <b>שָׂפָה</b> תפורה <br>  <b>לְפִיו סָבִיב,</b> על מנת ש<br>  <b>לֹא יִקָּרֵעַ,</b> או: ואסור שייקרע.
(כד) <b>וַיַּעֲשׂוּ עַל שׁוּלֵי הַמְּעִיל</b> בתחתיתו, <br>  <b>רִמּוֹנֵי תְּכֵלֶת וְאַרְגָּמָן וְתוֹלַעַת שָׁנִי,</b> כולם <br>  <b>מָשְׁזָר.</b> החוטים ייארגו בצורת רימונים בשוליו.
(כה) <b>וַיַּעֲשׂוּ פַעֲמֹנֵי זָהָב טָהוֹר, וַיִּתְּנוּ אֶת הַפַּעֲמֹנִים בְּתוֹךְ הָרִמֹּנִים, עַל שׁוּלֵי הַמְּעִיל סָבִיב בְּתוֹךְ הָרִמֹּנִים.</b> מסביב לכל פעמון זהב היה רימון סרוג,<br>  או שהפעמונים והרימונים נתונים זה אחר זה לסירוגין.
(כו) <b>פַּעֲמֹן וְרִמֹּן פַּעֲמֹן וְרִמֹּן עַל שׁוּלֵי הַמְּעִיל סָבִיב, לְשָׁרֵת כַּאֲשֶׁר צִוָּה ה' אֶת מֹשֶׁה.</b> לעיל נאמר שצלצולי הפעמונים הנשמעים בהליכת הכהן הגדול היו מבשרים את בואו לשרת במקום הקודש ואת צאתו.
(כז) <b>וַיַּעֲשׂוּ אֶת הַכָּתְנֹתשֵׁשׁ, מַעֲשֵׂה אֹרֵג, לְאַהֲרֹן וּלְבָנָיו,</b> לכלל הכהנים.
(כח) <b>וְאֵת הַמִּצְנֶפֶת</b> רצועת בד ארוכה שנכרכה פעמים רבות כטורבן מסביב לראשו של הכהן הגדול, והיתה עשויה כולה <br>  <b>שֵׁשׁ</b>, פשתן נקי <br>  <b>וְאֶת פַּאֲרֵי הַמִּגְבָּעֹת</b>, כובעים שאותן חבשו שאר הכהנים <br>  <b>— שֵׁשׁ.וְאֶת מִכְנְסֵי הַבָּד</b> של כל הכהנים<br>  <b>—</b><br>  <b>שֵׁשׁ מָשְׁזָר.</b>
(כט) <b>וְאֶת הָאַבְנֵט</b> של כל הכהנים<br>  <br>  <b>— שֵׁשׁ מָשְׁזָר וּתְכֵלֶת וְאַרְגָּמָן וְתוֹלַעַת שָׁנִי, מַעֲשֵׂה רֹקֵם.</b> כתנות הפשתן והמגבעות היו לבנות, והאבנט שחגרו מעל הכתונת הוסיף צבע למראה כהני ההדיוט. <br>  <b>כַּאֲשֶׁר צִוָּה ה' אֶת מֹשֶׁה.</b>
(ל) <b>וַיַּעֲשׂוּ אֶת צִיץ נֵזֶר הַקֹּדֶשׁ</b>, מעין עטרה העשויה טס על מצחו של הכהן הגדול,<br>  <b>זָהָב טָהוֹר.</b><br>  <b>וַיִּכְתְּבוּ עָלָיו מִכְתַּב פִּתּוּחֵי חוֹתָם,</b> כתיבה מדויקת הדומה לחקיקת חותם של אבן<br>  <b>:</b><br>  <b>קֹדֶשׁ לַה'.</b> נזר הכהונה — משמעותו היא התקדשות לה'. הכתר מדגיש גם את מעלתו של הכהן ואת דרגתו כעבד ה'.
(לא) <b>וַיִּתְּנוּ עָלָיו פְּתִיל תְּכֵלֶת, לָתֵת עַל הַמִּצְנֶפֶת מִלְמָעְלָה.</b> כדי לקשור אותו. <br>  <b>כַּאֲשֶׁר צִוָּה ה' אֶת מֹשֶׁה.</b>
(לב) <b>וַתֵּכֶל</b>, הסתיימה<br>  <b>כָּל עֲבֹדַת מִשְׁכַּן אֹהֶל מוֹעֵד. וַיַּעֲשׂוּ בְּנֵי יִשְׂרָאֵל</b> והאומנים הגדולים שבראשם <br>  <b>כְּכֹל אֲשֶׁר צִוָּה ה' אֶת מֹשֶׁה, כֵּן עָשׂוּ.</b> עלה בידם לעשות את כל חלקי המשכן, כליו ואביזריהם ובגדי הכהונה, כך שהיו העתק מדויק של התבנית שראה משה בהר.
(לג) <b>וַיָּבִיאוּ אֶת הַמִּשְׁכָּן</b>, יריעות המשכן<br>  <b>אֶל מֹשֶׁה, אֶת הָאֹהֶל</b>, יריעות העזים<br>  <b>וְאֶת כָּל כֵּלָיו — קְרָסָיו, קְרָשָׁיו, בְּרִיחָיו וְעַמֻּדָיו וַאֲדָנָיו</b>
(לד) <b>וְאֶת מִכְסֵה עוֹרֹת הָאֵילִם הַמְאָדָּמִים וְאֶת מִכְסֵה עֹרֹת הַתְּחָשִׁים וְאֵת פָּרֹכֶת הַמָּסָךְ,</b>
(לה) <b>אֶת אֲרֹן הָעֵדֻת וְאֶת בַּדָּיו</b> הצמודים לו, <br>  <b>וְאֵת הַכַּפֹּרֶת</b> שמעליו,
(לו) <b>אֶת הַשֻּׁלְחָן, אֶת כָּל כֵּלָיו וְאֵת לֶחֶם הַפָּנִים,</b>
(לז) <b>אֶת הַמְּנֹרָה הַטְּהֹרָה, אֶת נֵרֹתֶיהָ — נֵרֹת הַמַּעֲרָכָה וְאֶת כָּל כֵּלֶיהָ וְאֵת שֶׁמֶן הַמָּאוֹר</b>
(לח) <b>וְאֵת מִזְבַּח הַזָּהָב וְאֵת שֶׁמֶן הַמִּשְׁחָה וְאֵת קְטֹרֶת הַסַּמִּים וְאֵת מָסַךְ פֶּתַח הָאֹהֶל,</b>
(לט) <b>אֵת מִזְבַּח הַנְּחֹשֶׁת —</b>מזבח העולה <br>  <b>וְאֶת מִכְבַּר</b>, מעשה רשת<br>  <b>הַנְּחֹשֶׁת אֲשֶׁר לוֹ, אֶת בַּדָּיו וְאֶת כָּל כֵּלָיו,</b><br>  <b>אֶת הַכִּיֹּר וְאֶת כַּנּוֹ,</b>
(מ) <b>אֵת קַלְעֵי הֶחָצֵר, אֶת עַמֻּדֶיהָ וְאֶת אֲדָנֶיהָ וְאֶת הַמָּסָךְ לְשַׁעַר הֶחָצֵר, אֶת מֵיתָרָיו</b> של החצר<br>  <br>  <b>ו</b> את <br>  <b>יתֵדֹתֶיהָ</b> של החצר <br>  <b>וְאֵת כָּל כְּלֵי עֲבֹדַת הַמִּשְׁכָּן לְאֹהֶל מוֹעֵד.</b>
(מא) כמו כן, הביאו <br>  <b>אֶת בִּגְדֵי הַשְּׂרָד לְשָׁרֵת בַּקֹּדֶשׁ, אֶת בִּגְדֵי הַקֹּדֶשׁ לְאַהֲרֹן הַכֹּהֵן וְאֶת בִּגְדֵי בָנָיו לְכַהֵן.</b>
(מב) <b>כְּכֹל אֲשֶׁר צִוָּה ה' אֶת מֹשֶׁה, כֵּן עָשׂוּ בְּנֵי יִשְׂרָאֵל אֵת כָּל הָעֲבֹדָה,</b> לא פחתו ולא הוסיפו. מלאכתם של האומנים הרבים הללו התאימה בדיוק לכל מה שציווה ה' את משה. הדבר נחשב להישג מיוחד שיש לשוב ולציינו.
(מג) <b>וַיַּרְא מֹשֶׁה אֶת כָּל הַמְּלָאכָה</b> שהובאה לפניו לביקורת,<br>  <b>וְהִנֵּה עָשׂוּ אֹתָהּ כַּאֲשֶׁר צִוָּה ה', כֵּן עָשׂוּ. וַיְבָרֶךְ אֹתָם מֹשֶׁה.</b> בשנייה: באזכור תפקידי בצלאל ואהליאב;<br>  בשלישית: בקריאת משה לעם להביא את החומרים למלאכה;<br>  ברביעית: בעשיית המלאכה על ידי כל חכם לב;<br>  בחמישית: בהבאת המשכן וכליו למשה;<br>  וכאן חוזר הכתוב על המשכן וכליו בשישית ובשביעית — בציווי על ההקמה ובדיווח על ההקמה עצמה. נראה כי החזרות המרובות האלה, כמו חזרות אחרות בענייני קרבנות וקודשים — בקרבנות היחיד, המילואים, הנשיאים ובמוספי החג ועוד<br>  — נובעות מחיבת הקודש ומרכזיותו של המקדש בישראל. החזרות המפורטות באות גם כדי להדגיש שהמשכן אינו רק מבנה סמלי העשוי לכבוד ה' ולהזכרת נוכחותו במחנה ישראל, אלא הוא כלי ליצירת קשר דו־צדדי בין האלוקות ובין עם ישראל. הדיוק והדקדוק בעשייתו נחוצים כדי שאכן יתרחש המגע בין הנשגב והחומרי.
<h2>פרק מ</h2>
(א) <b>וַיְדַבֵּר ה' אֶל מֹשֶׁה לֵּאמֹר:</b>
(ב) <b>בְּיוֹם הַחֹדֶשׁ הָרִאשׁוֹן בְּאֶחָד לַחֹדֶשׁ,</b> בראש חודש ניסן, החודש שבו יצאו ישראל ממצרים ועל כן נקבע ראשון לחודשי השנה<br>  <br>  <b>תָּקִים אֶת מִשְׁכַּן אֹהֶל מוֹעֵד.</b>
(ג) לאחר הקמת מסגרת המשכן הקמתו מתחילה בנקודת המרכז הפנימית — הארון, שהוא מוקד הקדושה. ומשם תתפשט הקדושה החוצה. מכאן מקבל המבנה כולו את משמעותו:<br>  <b>וְשַׂמְתָּ שָׁם אֵת אֲרוֹן הָעֵדוּת, וְסַכֹּתָ</b>, כסה <br>  <b>עַל הָאָרֹן אֶת הַפָּרֹכֶת</b> החוצצת ומסתירה את קודש-הקודשים.
(ד) <b>וְהֵבֵאתָ אֶת הַשֻּׁלְחָן וְעָרַכְתָּ אֶת עֶרְכּוֹ,</b> לחם הפנים הערוך עליו, <br>  <b>וְהֵבֵאתָ אֶת הַמְּנֹרָה וְהַעֲלֵיתָ אֶת נֵרֹתֶיהָ.</b> אין די בהעמדת המנורה, עליך להדליק את הנרות.
(ה) <b>וְנָתַתָּה אֶת מִזְבַּח הַזָּהָב לִקְטֹרֶת לִפְנֵי אֲרוֹן הָעֵדֻת</b>, המזבח היה אמנם חיצוני לשולחן ולמנורה, אבל היה מכוון כנגד ארון העדות שבקודש-הקודשים, <br>  <b>וְשַׂמְתָּ אֶת מָסַךְ הַפֶּתַח לַמִּשְׁכָּן,</b> לקודש, למבנה שבמרכז החצר.
(ו) <b>וְנָתַתָּה אֵת מִזְבַּח הָעֹלָה לִפְנֵי פֶּתַח מִשְׁכַּן אֹהֶל מוֹעֵד.</b> המזבח הגדול שמיועד להעלות עליו קרבנות צריך לעמוד בחצר.
(ז) <b>וְנָתַתָּ אֶת הַכִּיֹּר בֵּין אֹהֶל מוֹעֵד וּבֵין הַמִּזְבֵּחַ, וְנָתַתָּ שָׁם</b>, בכיור <br>  <b>מָיִם,</b> כדי שהכול יהיה מוכן לעבודה.
(ח) <b>וְשַׂמְתָּ אֶת</b> העמודים, האדנים והקלעים היוצרים את<br>  <b>הֶחָצֵר סָבִיב</b> למשכן. <br>  <b>וְנָתַתָּ אֶת מָסַךְ שַׁעַר הֶחָצֵר</b> במקומו.
(ט) <b>וְלָקַחְתָּ אֶת שֶׁמֶן הַמִּשְׁחָה,</b> שאף הוא הובא לפניך, <br>  <b>וּמָשַׁחְתָּ אֶת הַמִּשְׁכָּן וְאֶת כָּל אֲשֶׁר בּוֹ, וְקִדַּשְׁתָּ אֹתוֹ וְאֶת כָּל כֵּלָיו — וְהָיָה קֹדֶשׁ.</b>
(י) <b>וּמָשַׁחְתָּ אֶת מִזְבַּח הָעֹלָה וְאֶת כָּל כֵּלָיו, וְקִדַּשְׁתָּ אֶת הַמִּזְבֵּחַ — וְהָיָה הַמִּזְבֵּחַ קֹדֶשׁ קָדָשִׁים.</b>
(יא) <b>וּמָשַׁחְתָּ אֶת הַכִּיֹּר וְאֶת כַּנּוֹ, וְקִדַּשְׁתָּ אֹתוֹ.</b>
(יב) <b>וְהִקְרַבְתָּ אֶת אַהֲרֹן וְאֶת בָּנָיו אֶל פֶּתַח אֹהֶל מוֹעֵד, וְרָחַצְתָּ אֹתָם</b> שם <br>  <b>בַּמָּיִם.</b>
(יג) <b>וְהִלְבַּשְׁתָּ אֶת אַהֲרֹן אֵת בִּגְדֵי הַקֹּדֶשׁ, וּמָשַׁחְתָּ אֹתוֹ וְקִדַּשְׁתָּ אֹתוֹ</b> על ידי כך,<br>  <b>וְכִהֵן לִי</b>, מכאן ואילך הוא יהיה ראוי לכהונה.
(יד) <b>וְאֶת בָּנָיו תַּקְרִיב, וְהִלְבַּשְׁתָּ אֹתָם כֻּתֳּנֹת,</b>
(טו) <b>וּמָשַׁחְתָּ</b> גם <br>  <b>אֹתָם כַּאֲשֶׁר מָשַׁחְתָּ אֶת אֲבִיהֶם, וְכִהֲנוּ לִי.</b> הכהן הגדול עובר טקס משיחה נפרד, משום שנמשח באופן שונה מהאופן שבו נמשחו שאר הכהנים.<br>  <br>  <b>וְהָיְתָה לִהְיֹת לָהֶם מָשְׁחָתָם</b>, משיחתם <br>  <b>לִכְהֻנַּת עוֹלָם.</b> טקס המשיחה הזה לא יחזור על עצמו משום שהכהנים יישארו בכהונתם <br>  <b>לְדֹרֹתָם.</b> בני אהרן עצמם לא ירשו את הכהונה מאביהם, משום שהם לא נולדו ככהנים אלא כבני אהרן. כמו על אהרן מוטל גם עליהם לעבור טקס הקדשה למשרתי ה', אך אל הבנים שייוולדו להם מעתה תעבור הכהונה בירושה מאבותיהם.
(טז) <b>וַיַּעַשׂ מֹשֶׁה כְּכֹל אֲשֶׁר צִוָּה ה' אֹתוֹ</b> לגבי אופן הקמת המשכן<br>  <b>, כֵּן עָשָׂה.</b>
(יז) <b>וַיְהִי בַּחֹדֶשׁ הָרִאשׁוֹן</b>, ניסן, <br>  <b>בּ</b> תחילתה של ה<br>  <b>שָּׁנָה הַשֵּׁנִית</b> ליציאת בני ישראל ממצרים, <br>  <b>בְּאֶחָד לַחֹדֶשׁ —</b>אז <br>  <b>הוּקַם הַמִּשְׁכָּן.</b>
(יח) <b>וַיָּקֶם מֹשֶׁה אֶת הַמִּשְׁכָּן</b> בעצמו,<br>  <br>  <b>וַיִּתֵּן אֶת אֲדָנָיו,</b> בסיסי הקרשים, <br>  <b>וַיָּשֶׂם אֶת קְרָשָׁיו</b> בתוך האדנים, <br>  <b>וַיִּתֵּן אֶת בְּרִיחָיו</b> כדי להחזיק את הקירות, <br>  <b>וַיָּקֶם אֶת עַמּוּדָיו</b> בכניסה למשכן.
(יט) ומעל מבנה המשכן, שעיקרו יריעות הבד — <br>  <b>וַיִּפְרֹשׂ אֶת הָאֹהֶל</b>, יריעות העזים <br>  <b>עַל הַמִּשְׁכָּן,</b> כיסוי הבד. <br>  <b>וַיָּשֶׂם אֶת מִכְסֵה הָאֹהֶל</b>, העשוי מעורות אילים מאדמים ומעורות תחשים, <br>  <b>עָלָיו מִלְמָעְלָה,</b><br>  <b>כַּאֲשֶׁר צִוָּה ה' אֶת מֹשֶׁה.</b>
(כ) לאחר שגוף המשכן נבנה וכוסה — <br>  <b>וַיִּקַּח, וַיִּתֵּן אֶת הָעֵדֻת</b>, לוחות הברית, שהיו עד כה באוהלו של משה, <br>  <b>אֶל הָאָרֹן.</b> זוהי נקודת הקשר בין העולמות. עם הכנסת הלוחות למקומם הראוי בארון, הם מתחילים לשמש מקורות הכוח והעצמה. ללוחות העדות שירדו משמים נבנה בית מנוחה בארץ. ירידת ה' על הר סיני שוב אינו מאורע חד־פעמי שחלף ואיננו. הוא קנה שביתה קבועה וממשית בעולם. <br>  <b>וַיָּשֶׂם אֶת הַבַּדִּים עַל הָאָרֹן, וַיִּתֵּן אֶת הַכַּפֹּרֶת</b> והכרובים המסוככים עליה<br>  <b>עַל הָאָרֹן מִלְמָעְלָה.</b>
(כא) <b>וַיָּבֵא אֶת הָאָרֹן</b>, שבתוכו העדות ועליו כפורת וכרובים,<br>  <b>אֶל הַמִּשְׁכָּן. וַיָּשֶׂם אֵת פָּרֹכֶת הַמָּסָךְ, וַיָּסֶךְ עַל אֲרוֹן הָעֵדוּת, כַּאֲשֶׁר צִוָּה ה' אֶת מֹשֶׁה.</b>
(כב) <b>וַיִּתֵּן אֶת הַשֻּׁלְחָן בְּאֹהֶל מוֹעֵד, עַל יֶרֶךְ</b>, צד<br>  <b>הַמִּשְׁכָּן צָפֹנָה מִחוּץ לַפָּרֹכֶת</b> החוצצת בין הקודש לבין קודש-הקודשים.
(כג) <b>וַיַּעֲרֹךְ עָלָיו עֵרֶךְ</b>, סדר, מערכת<br>  <b>לֶחֶם לִפְנֵי ה', כַּאֲשֶׁר צִוָּה ה' אֶת מֹשֶׁה.</b>
(כד) <b>וַיָּשֶׂם אֶת הַמְּנֹרָה בְּאֹהֶל מוֹעֵד נֹכַח</b>, מול<br>  <b>הַשֻּׁלְחָן עַל יֶרֶךְ הַמִּשְׁכָּן נֶגְבָּה.</b> השולחן נוטה לצפון המשכן והמנורה לדרומו, והם עומדים זה מול זה.
(כה) <b>וַיַּעַל</b> את <br>  <b>הַנֵּרֹת לִפְנֵי ה',</b><br>  <b>כַּאֲשֶׁר צִוָּה ה' אֶת מֹשֶׁה.</b>
(כו) <b>וַיָּשֶׂם אֶת מִזְבַּח הַזָּהָב בְּאֹהֶל מוֹעֵד לִפְנֵי</b>, נוכח<br>  <b>הַפָּרֹכֶת</b>, בין השולחן למנורה, משוך כלפי חוץ.
(כז) <b>וַיַּקְטֵר עָלָיו קְטֹרֶת סַמִּים, כַּאֲשֶׁר צִוָּה ה' אֶת מֹשֶׁה.</b>
(כח) <b>וַיָּשֶׂם אֶת מָסַךְ הַפֶּתַח לַמִּשְׁכָּן.</b>
(כט) <b>וְאֵת מִזְבַּח הָעֹלָה שָׂם פֶּתַח מִשְׁכַּן אֹהֶל מוֹעֵד. וַיַּעַל עָלָיו אֶת הָעֹלָה וְאֶת הַמִּנְחָה, כַּאֲשֶׁר צִוָּה ה' אֶת מֹשֶׁה.</b>
(ל) <b>וַיָּשֶׂם אֶת הַכִּיֹּר בֵּין אֹהֶל מוֹעֵד וּבֵין הַמִּזְבֵּחַ, וַיִּתֵּן שָׁמָּה מַיִם לְרָחְצָה.</b>
(לא) <b>וְרָחֲצוּ מִמֶּנּוּ מֹשֶׁה וְאַהֲרֹן וּבָנָיו אֶת יְדֵיהֶם וְאֶת רַגְלֵיהֶם.</b> זו אינה טבילת הגוף כולו.
(לב) <b>בְּבֹאָם אֶל אֹהֶל מוֹעֵד וּבְקָרְבָתָם אֶל הַמִּזְבֵּחַ יִרְחָצוּ, כַּאֲשֶׁר צִוָּה ה' אֶת מֹשֶׁה.</b>
(לג) <b>וַיָּקֶם אֶת הֶחָצֵר סָבִיב לַמִּשְׁכָּן וְלַמִּזְבֵּחַ, וַיִּתֵּן אֶת מָסַךְ שַׁעַר הֶחָצֵר, וַיְכַל</b>, סיים<br>  <b>מֹשֶׁה אֶת הַמְּלָאכָה.</b>
(לד) כעת נוצר הקשר — <br>  <b>וַיְכַס הֶעָנָן אֶת אֹהֶל מוֹעֵד, וּכְבוֹד ה' מָלֵא אֶת הַמִּשְׁכָּן.</b> אף על פי שזהו ענן מוחשי, הוא מגלם את כבוד ה', ומסמל את השראת שכינתו.
(לה) <b>וְלֹא יָכֹל מֹשֶׁה לָבוֹא אֶל אֹהֶל מוֹעֵד כִּי שָׁכַן עָלָיו הֶעָנָן, וּכְבוֹד ה' מָלֵא אֶת הַמִּשְׁכָּן.</b> כיון שמעתה המשכן עומד בייחודו ובקדושתו, משה יוכל להיכנס אליו רק כאשר ה' יקרא אליו ולא בכל עת שיחפוץ.
(לו) <b>וּבְהֵעָלוֹת הֶעָנָן</b>, כאשר הענן יעלה<br>  <b>מֵעַל הַמִּשְׁכָּן — יִסְעוּ בְּנֵי יִשְׂרָאֵל בְּכֹל מַסְעֵיהֶם.</b> זה יהיה הסימן שיש להמשיך במסעם.
(לז) <b>וְאִם לֹא יֵעָלֶה הֶעָנָן — וְלֹא יִסְעוּ עַד יוֹם הֵעָלֹתוֹ.</b> הענן, המסמל את הנוכחות האלוקית, מורה לישראל מתי יחנו ומתי יסעו. הם לא יצאו למסעותיהם אלא לפי פקודה לא מילולית זו.
(לח) <b>כִּי עֲנַן ה' עַל הַמִּשְׁכָּן יוֹמָם, וְאֵשׁ תִּהְיֶה לַיְלָה בּוֹ.</b> אותן התגלויות של עמוד הענן ועמוד האש שהוזכרו לעיל,<br>  עברו אל תוך המשכן: ביום יתגלה הענן, ובלילה — האש <br>  <b>לְעֵינֵי כָל בֵּית יִשְׂרָאֵל בְּכָל מַסְעֵיהֶם.חזק</b>
