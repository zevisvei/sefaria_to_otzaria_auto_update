<h1>ביאור שטיינזלץ על במדבר</h1>
<h2>פרק א</h2>
(א) <b>וַיְדַבֵּר ה' אֶל מֹשֶׁה בְּמִדְבַּר סִינַי בְּאֹהֶל מוֹעֵד בְּאֶחָד לַחֹדֶשׁ הַשֵּׁנִי בַּשָּׁנָה הַשֵּׁנִית לְצֵאתָם מֵאֶרֶץ מִצְרַיִם, לֵאמֹר:</b>
(ב) <b>שְׂאוּ אֶת רֹאשׁ</b>, סִפְרו את<br>  <b>כָּל עֲדַת בְּנֵי יִשְׂרָאֵל לְמִשְׁפְּחֹתָם לְבֵית אֲבֹתָם, בְּמִסְפַּר שֵׁמוֹת.</b> אין זו ספירה טכנית גרידא; היא תכלול הן את שמות הנספרים הן את קבוצות ההשתייכות שלהם. כיוון שזהו מפקד צבאי, לא יימנו בו כל בני העם אלא – <br>  <b>כָּל זָכָר לְגֻלְגְּלֹתָם,</b> הספירה תהיה לנוכח הראשים הנספרים,
(ג) <b>מִבֶּן עֶשְׂרִים שָׁנָה וָמַעְלָה</b>– <br>  <b>כָּל יֹצֵא צָבָא בְּיִשְׂרָאֵל, תִּפְקְדוּ אֹתָם לְצִבְאֹתָם, אַתָּה וְאַהֲרֹן.</b>
(ד) <b>וְאִתְּכֶם יִהְיוּ אִישׁ אִישׁ לַמַּטֶּה,</b> לשבט. על כל שבט משבטי ישראל יופקד אדם אחד, וה<br>  <b>אִישׁ</b> הזה – <br>  <b>רֹאשׁ לְבֵית אֲבֹתָיו</b>, מנהיג השבט<br>  <b>הוּא.</b>
(ה) <b>וְאֵלֶּה שְׁמוֹת הָאֲנָשִׁים אֲשֶׁר יַעַמְדוּ אִתְּכֶם</b> כמנהיגי ספירת בני השבט. ההמשך מלמד שהם אכן שימשו כראשי שבטיהם גם לעניינים נוספים.<br>  <br>  <b>ל</b> שבט <br>  <b>רְאוּבֵן</b> האיש יהיה <br>  <b>אֱלִיצוּר בֶּן שְׁדֵיאוּר.</b>
(ו) <b>לְשִׁמְעוֹן</b>– <br>  <b>שְׁלֻמִיאֵל בֶּן צוּרִישַׁדָּי.</b>
(ז) <b>לִיהוּדָה</b>– <br>  <b>נַחְשׁוֹן בֶּן עַמִּינָדָב.</b>
(ח) <b>לְיִשָּׂשכָר</b>– <br>  <b>נְתַנְאֵל בֶּן צוּעָר.</b>
(ט) <b>לִזְבוּלֻן</b>– <br>  <b>אֱלִיאָב בֶּן חֵלֹן.</b> אלה היו ששת בני לאה לפי סדר לידתם;
(י) ועתה לבני רחל – <br>  <b>לִבְנֵי יוֹסֵף: לְאֶפְרַיִם</b>– <br>  <b>אֱלִישָׁמָע בֶּן עַמִּיהוּד. לִמְנַשֶּׁה</b>– <br>  <b>גַּמְלִיאֵל בֶּן פְּדָהצוּר.</b>
(יא) <b>לְבִנְיָמִן</b>– <br>  <b>אֲבִידָן בֶּן גִּדְעֹנִי.</b>
(יב) השבטים בני השפחות – <br>  <b>לְדָן</b>, בכור השפחות<br>  – <br>  <b>אֲחִיעֶזֶר בֶּן עַמִּישַׁדָּי.</b>
(יג) <b>לְאָשֵׁר</b>– <br>  <b>פַּגְעִיאֵל בֶּן עָכְרָן.</b>
(יד) <b>לְגָד</b>– <br>  <b>אֶלְיָסָף בֶּן דְּעוּאֵל.</b>
(טו) <b>לְנַפְתָּלִי</b>– <br>  <b>אֲחִירַע בֶּן עֵינָן.</b>
(טז) <b>אֵלֶּה קְרוּאֵי הָעֵדָה</b>, נכבדי הקהל<br>  <b>, נְשִׂיאֵי מַטּוֹת אֲבוֹתָם, רָאשֵׁי אַלְפֵי יִשְׂרָאֵל הֵם.</b>
(יז) <b>וַיִּקַּח מֹשֶׁה וְאַהֲרֹן אֵת הָאֲנָשִׁים הָאֵלֶּה</b>, שנמנו לעיל<br>  <b>אֲשֶׁר</b> גם <br>  <b>נִקְּבוּ</b>, נקראו<br>  <b>בְּשֵׁמוֹת</b> על ידי ה', כלומר אלו שיועדו על ידיו לתפקידם הבכיר.
(יח) <b>וְאֵת כָּל הָעֵדָה הִקְהִילוּ בְּאֶחָד לַחֹדֶשׁ הַשֵּׁנִי, וַיִּתְיַלְדוּ עַל מִשְׁפְּחֹתָם לְבֵית אֲבֹתָם,</b> הוכיחו את ייחוסם להוריהם.<br>  <br>  השבט לא היה יחידה פורמלית בלבד, אלא הורכב מקבוצות ותת-קבוצות: משפחות ובתי אב. הרשימה כוללת את בני ישראל בלבד ולא את הזרים שיצאו אתם ממצרים. אלה שכנו, כנראה, בחלק אחר של המחנה. <br>  <b>בְּמִסְפַּר שֵׁמוֹת, מִבֶּן עֶשְׂרִים שָׁנָה וָמַעְלָה לְגֻלְגְּלֹתָם,</b>
(יט) <b>כַּאֲשֶׁר צִוָּה ה' אֶת מֹשֶׁה</b>– <br>  <b>וַיִּפְקְדֵם בְּמִדְבַּר סִינָי.</b>
(כ) <b>וַיִּהְיוּ בְנֵי רְאוּבֵן בְּכֹר יִשְׂרָאֵל, תּוֹלְדֹתָם</b>, הפרטים המצטרפים <br>  <b>לְמִשְׁפְּחֹתָם</b>, אשר מצטרפות <br>  <b>לְבֵית אֲבֹתָם, בְּמִסְפַּר שֵׁמוֹת לְגֻלְגְּלֹתָם.</b> נוסח קבוע זה יחזור על עצמו. <br>  <b>כֹּל זָכָר מִבֶּן עֶשְׂרִים שָׁנָה וָמַעְלָה כָּל יֹצֵא צָבָא.</b>
(כא) <b>פְּקֻדֵיהֶם לְמַטֵּה רְאוּבֵן</b> היו <br>  <b>שִׁשָּׁה וְאַרְבָּעִים אֶלֶף וַחֲמֵשׁ מֵאוֹת.</b>
(כב) <b>לִבְנֵי שִׁמְעוֹן: תּוֹלְדֹתָם לְמִשְׁפְּחֹתָם לְבֵית אֲבֹתָם, פְּקֻדָיו בְּמִסְפַּר שֵׁמוֹת לְגֻלְגְּלֹתָם כָּל זָכָר מִבֶּן עֶשְׂרִים שָׁנָה וָמַעְלָה כֹּל יֹצֵא צָבָא.</b>
(כג) <b>פְּקֻדֵיהֶם לְמַטֵּה שִׁמְעוֹן: תִּשְׁעָה וַחֲמִשִּׁים אֶלֶף וּשְׁלֹשׁ מֵאוֹת.</b>
(כד) <b>לִבְנֵי גָד: תּוֹלְדֹתָם לְמִשְׁפְּחֹתָם לְבֵית אֲבֹתָם, בְּמִסְפַּר שֵׁמוֹת מִבֶּן עֶשְׂרִים שָׁנָה וָמַעְלָה כֹּל יֹצֵא צָבָא.</b>
(כה) <b>פְּקֻדֵיהֶם לְמַטֵּה גָד: חֲמִשָּׁה וְאַרְבָּעִים אֶלֶף וְשֵׁשׁ מֵאוֹת וַחֲמִשִּׁים.</b>
(כו) <b>לִבְנֵי יְהוּדָה: תּוֹלְדֹתָם לְמִשְׁפְּחֹתָם לְבֵית אֲבֹתָם, בְּמִסְפַּר שֵׁמֹת מִבֶּן עֶשְׂרִים שָׁנָה וָמַעְלָה כֹּל יֹצֵא צָבָא.</b>
(כז) <b>פְּקֻדֵיהֶם לְמַטֵּה יְהוּדָה: אַרְבָּעָה וְשִׁבְעִים אֶלֶף וְשֵׁשׁ מֵאוֹת.</b> מעבר למעמדו הבכיר של יהודה, הוא בלט גם בגודלו.
(כח) <b>לִבְנֵי יִשָּׂשכָר: תּוֹלְדֹתָם לְמִשְׁפְּחֹתָם לְבֵית אֲבֹתָם, בְּמִסְפַּר שֵׁמֹת מִבֶּן עֶשְׂרִים שָׁנָה וָמַעְלָה כֹּל יֹצֵא צָבָא.</b>
(כט) <b>פְּקֻדֵיהֶם לְמַטֵּה יִשָּׂשכָר: אַרְבָּעָה וַחֲמִשִּׁים אֶלֶף וְאַרְבַּע מֵאוֹת.</b>
(ל) <b>לִבְנֵי זְבוּלֻן: תּוֹלְדֹתָם לְמִשְׁפְּחֹתָם לְבֵית אֲבֹתָם, בְּמִסְפַּר שֵׁמֹת מִבֶּן עֶשְׂרִים שָׁנָה וָמַעְלָה כֹּל יֹצֵא צָבָא.</b>
(לא) <b>פְּקֻדֵיהֶם לְמַטֵּה זְבוּלֻן: שִׁבְעָה וַחֲמִשִּׁים אֶלֶף וְאַרְבַּע מֵאוֹת.</b>
(לב) <b>לִבְנֵי יוֹסֵף</b>– <br>  <b>לִבְנֵי אֶפְרַיִם: תּוֹלְדֹתָם לְמִשְׁפְּחֹתָם לְבֵית אֲבֹתָם, בְּמִסְפַּר שֵׁמֹת מִבֶּן עֶשְׂרִים שָׁנָה וָמַעְלָה כֹּל יֹצֵא צָבָא.</b>
(לג) <b>פְּקֻדֵיהֶם לְמַטֵּה אֶפְרָיִם: אַרְבָּעִים אֶלֶף וַחֲמֵשׁ מֵאוֹת.</b>
(לד) <b>לִבְנֵי מְנַשֶּׁה: תּוֹלְדֹתָם לְמִשְׁפְּחֹתָם לְבֵית אֲבֹתָם, בְּמִסְפַּר שֵׁמוֹת מִבֶּן עֶשְׂרִים שָׁנָה וָמַעְלָה כֹּל יֹצֵא צָבָא.</b>
(לה) <b>פְּקֻדֵיהֶם לְמַטֵּה מְנַשֶּׁה: שְׁנַיִם וּשְׁלֹשִׁים אֶלֶף וּמָאתָיִם.</b>
(לו) <b>לִבְנֵי בִנְיָמִן: תּוֹלְדֹתָם לְמִשְׁפְּחֹתָם לְבֵית אֲבֹתָם, בְּמִסְפַּר שֵׁמֹת מִבֶּן עֶשְׂרִים שָׁנָה וָמַעְלָה כֹּל יֹצֵא צָבָא.</b>
(לז) <b>פְּקֻדֵיהֶם לְמַטֵּה בִנְיָמִן: חֲמִשָּׁה וּשְׁלֹשִׁים אֶלֶף וְאַרְבַּע מֵאוֹת.</b>
(לח) <b>לִבְנֵי דָן: תּוֹלְדֹתָם לְמִשְׁפְּחֹתָם לְבֵית אֲבֹתָם, בְּמִסְפַּר שֵׁמֹת מִבֶּן עֶשְׂרִים שָׁנָה וָמַעְלָה כֹּל יֹצֵא צָבָא.</b>
(לט) <b>פְּקֻדֵיהֶם לְמַטֵּה דָן: שְׁנַיִם וְשִׁשִּׁים אֶלֶף וּשְׁבַע מֵאוֹת.</b>
(מ) <b>לִבְנֵי אָשֵׁר: תּוֹלְדֹתָם לְמִשְׁפְּחֹתָם לְבֵית אֲבֹתָם, בְּמִסְפַּר שֵׁמֹת מִבֶּן עֶשְׂרִים שָׁנָה וָמַעְלָה כֹּל יֹצֵא צָבָא.</b>
(מא) <b>פְּקֻדֵיהֶם לְמַטֵּה אָשֵׁר: אֶחָד וְאַרְבָּעִים אֶלֶף וַחֲמֵשׁ מֵאוֹת.</b>
(מב) <b>בְּנֵי נַפְתָּלִי: תּוֹלְדֹתָם לְמִשְׁפְּחֹתָם לְבֵית אֲבֹתָם, בְּמִסְפַּר שֵׁמֹת מִבֶּן עֶשְׂרִים שָׁנָה וָמַעְלָה כֹּל יֹצֵא צָבָא.</b>
(מג) <b>פְּקֻדֵיהֶם לְמַטֵּה נַפְתָּלִי: שְׁלֹשָׁה וַחֲמִשִּׁים אֶלֶף וְאַרְבַּע מֵאוֹת.</b>
(מד) <b>אֵלֶּה הַפְּקֻדִים אֲשֶׁר פָּקַד מֹשֶׁה וְאַהֲרֹן וּנְשִׂיאֵי יִשְׂרָאֵל</b> שהיו <br>  <b>שְׁנֵים עָשָׂר אִישׁ</b>– <br>  <b>אִישׁ אֶחָד לְבֵית אֲבֹתָיו הָיוּ.</b>
(מה) <b>וַיִּהְיוּ כָּל פְּקוּדֵי בְנֵי יִשְׂרָאֵל לְבֵית אֲבֹתָם, מִבֶּן עֶשְׂרִים שָׁנָה וָמַעְלָה כָּל יֹצֵא צָבָא בְּיִשְׂרָאֵל:</b>
(מו) <b>וַיִּהְיוּ כָּל הַפְּקֻדִים שֵׁשׁ מֵאוֹת אֶלֶף וּשְׁלֹשֶׁת אֲלָפִים וַחֲמֵשׁ מֵאוֹת וַחֲמִשִּׁים.</b>
(מז) <b>וְהַלְוִיִּם לְמַטֵּה אֲבֹתָם לֹא הָתְפָּקְדוּ</b>, נמנו<br>  <b>בְּתוֹכָם</b> משום שלא היו חלק מן המחנה הצבאי, כמו שמפרש והולך.
(מח) <b>וַיְדַבֵּר ה' אֶל מֹשֶׁה</b> עוד קודם<br>  <br>  <b>לֵּאמֹר:</b>
(מט) <b>אַךְ אֶת מַטֵּה לֵוִי לֹא תִפְקֹד, וְאֶת רֹאשָׁם לֹא תִשָּׂא בְּתוֹךְ בְּנֵי יִשְׂרָאֵל.</b> בני שבט לוי לא ישרתו בצבא העם, לא יכבשו את הארץ ולא יתנחלו בה.
(נ) <b>וְאַתָּה הַפְקֵד אֶת הַלְוִיִּם עַל מִשְׁכַּן הָעֵדֻת וְעַל כָּל כֵּלָיו וְעַל כָּל אֲשֶׁר לוֹ. הֵמָּה יִשְׂאוּ אֶת הַמִּשְׁכָּן וְאֶת כָּל כֵּלָיו, וְהֵם יְשָׁרְתֻהוּ.</b> הם יהיו יחידה מיוחדת של משמרות הקודש ומשרתי המשכן.<br>  <br>  <b>וְסָבִיב לַמִּשְׁכָּן יַחֲנוּ.</b> הם לא יחנו בין שאר השבטים, אלא במרכז המחנה, מסביב למשכן העדות וסמוך אליו.
(נא) <b>וּבִנְסֹעַ הַמִּשְׁכָּן</b>, כאשר המשכן יצא לדרכו – <br>  <b>יוֹרִידוּ,</b> יפרקו<br>  <b>אֹתוֹ הַלְוִיִּם</b> מעמידתו. <br>  <b>וּבַחֲנֹת הַמִּשְׁכָּן</b>– <br>  <b>יָקִימוּ אֹתוֹ הַלְוִיִּם. וְהַזָּר</b>, מי שאיננו לוי<br>  <b>הַקָּרֵב</b> אל המשכן וכלי הקודש לטפל בהם – <br>  <b>יוּמָת</b> מפני שעבודה זו מופקדת ביד הלויים.
(נב) <b>וְחָנוּ בְּנֵי יִשְׂרָאֵל אִישׁ עַל מַחֲנֵהוּ וְאִישׁ עַל דִּגְלוֹ לְצִבְאֹתָם.</b> כל אחד מישראל יחנה במקומו שיוגדר לו.
(נג) <b>ו</b> לעומת זאת<br>  <b>הַלְוִיִּם יַחֲנוּ סָבִיב לְמִשְׁכַּן הָעֵדֻת, וְלֹא יִהְיֶה קֶצֶף</b>, כעס מה'<br>  <b>עַל עֲדַת בְּנֵי יִשְׂרָאֵל. וְשָׁמְרוּ הַלְוִיִּם אֶת מִשְׁמֶרֶת מִשְׁכַּן הָעֵדוּת,</b> שאחרים מישראל לא יגעו במשכן, ולא יומתו.
(נד) <b>וַיַּעֲשׂוּ בְּנֵי יִשְׂרָאֵל כְּכֹל אֲשֶׁר צִוָּה ה' אֶת מֹשֶׁה</b>– <br>  <b>כֵּן עָשׂוּ,</b> להתחלק לקבוצות מלוכדות, להימנות ולהיפקד לצבא ולהתרחק מן המשכן.
<h2>פרק ב</h2>
(א) <b>וַיְדַבֵּר ה' אֶל מֹשֶׁה וְאֶל אַהֲרֹן לֵאמֹר:</b>
(ב) <b>אִישׁ עַל דִּגְלוֹ בְאֹתֹת</b>,<br>  כל שבט ייוצג על ידי סמל משלו. <br>  <b>לְבֵית אֲבֹתָם יַחֲנוּ בְּנֵי יִשְׂרָאֵל, מִנֶּגֶד סָבִיב לְאֹהֶל מוֹעֵד יַחֲנוּ.</b>
(ג) <b>וְהַחֹנִים קֵדְמָה מִזְרָחָה</b>, בצדו המזרחי של המחנה, הם<br>  <b>דֶּגֶל מַחֲנֵה יְהוּדָה לְצִבְאֹתָם. וְנָשִׂיא לִבְנֵי יְהוּדָה</b>– <br>  <b>נַחְשׁוֹן בֶּן עַמִּינָדָב.</b>
(ד) <b>וּצְבָאוֹ וּפְקֻדֵיהֶם</b>, פקודי צבאו מנו <br>  <b>אַרְבָּעָה וְשִׁבְעִים אֶלֶף וְשֵׁשׁ מֵאוֹת.</b>
(ה) <b>וְהַחֹנִים עָלָיו</b>, לידו<br>  – <br>  <b>מַטֵּה יִשָּׂשכָר. וְנָשִׂיא לִבְנֵי יִשָּׂשכָר</b>– <br>  <b>נְתַנְאֵל בֶּן צוּעָר.</b>
(ו) <b>וּצְבָאוֹ וּפְקֻדָיו</b>, מנוייו<br>  <b>: אַרְבָּעָה וַחֲמִשִּׁים אֶלֶף וְאַרְבַּע מֵאוֹת.</b>
(ז) לידו יחנה <br>  <b>מַטֵּה זְבוּלֻן. וְנָשִׂיא לִבְנֵי זְבוּלֻן</b>– <br>  <b>אֱלִיאָב בֶּן חֵלֹן.</b>
(ח) <b>וּצְבָאוֹ וּפְקֻדָיו: שִׁבְעָה וַחֲמִשִּׁים אֶלֶף וְאַרְבַּע מֵאוֹת.</b>
(ט) סך<br>  <b>כָּל הַפְּקֻדִים</b><br>  <b>לְמַחֲנֵה יְהוּדָה</b>, שכלל גם את יששכר וזבולון – <br>  <b>מְאַת</b>, מאה <br>  <b>אֶלֶף וּשְׁמֹנִים אֶלֶף וְשֵׁשֶׁת אֲלָפִים וְאַרְבַּע מֵאוֹת לְצִבְאֹתָם, רִאשֹׁנָה יִסָּעוּ.</b> בחניה מקומם במזרח, אך בעת הנסיעה לכל כיוון שהוא הם יהיו הראשונים.
(י) <b>דֶּגֶל מַחֲנֵה רְאוּבֵן תֵּימָנָה</b>, בצד דרום<br>  <b>לְצִבְאֹתָם.</b><br>  <b>וְנָשִׂיא לִבְנֵי רְאוּבֵן</b>– <br>  <b>אֱלִיצוּר בֶּן שְׁדֵיאוּר.</b>
(יא) <b>וּצְבָאוֹ וּפְקֻדָיו: שִׁשָּׁה וְאַרְבָּעִים אֶלֶף וַחֲמֵשׁ מֵאוֹת.</b>
(יב) <b>וְהַחוֹנִם עָלָיו</b>, לידו – <br>  <b>מַטֵּה שִׁמְעוֹן. וְנָשִׂיא לִבְנֵי שִׁמְעוֹן</b>– <br>  <b>שְׁלֻמִיאֵל בֶּן צוּרִישַׁדָּי.</b>
(יג) <b>וּצְבָאוֹ וּפְקֻדֵיהֶם: תִּשְׁעָה וַחֲמִשִּׁים אֶלֶף וּשְׁלֹשׁ מֵאוֹת.</b>
(יד) <b>וּמַטֵּה גָּד. וְנָשִׂיא לִבְנֵי גָד</b>– <br>  <b>אֶלְיָסָף בֶּן רְעוּאֵל.</b>
(טו) <b>וּצְבָאוֹ וּפְקֻדֵיהֶם: חֲמִשָּׁה וְאַרְבָּעִים אֶלֶף וְשֵׁשׁ מֵאוֹת וַחֲמִשִּׁים.</b>
(טז) <b>כָּל הַפְּקֻדִים לְמַחֲנֵה רְאוּבֵן</b>– <br>  <b>מְאַת אֶלֶף וְאֶחָד וַחֲמִשִּׁים אֶלֶף וְאַרְבַּע מֵאוֹת וַחֲמִשִּׁים לְצִבְאֹתָם, וּשְׁנִיִּם יִסָּעוּ</b>, אחרי דגל מחנה יהודה, כאשר יצאו ממקום חנייתם.
(יז) לאחר נסיעתו של מחנה ראובן – <br>  <b>וְנָסַע אֹהֶל מוֹעֵד,</b> שהיה מחנה בפני עצמו ונקרא בלשון חז"ל 'מחנה שכינה'.<br>  מסביב לו <br>  <b>מַחֲנֵה הַלְוִיִּם</b>, שנסע<br>  <b>בְּתוֹךְ</b>, במרכז<br>  <b>הַמַּחֲנֹת. כַּאֲשֶׁר יַחֲנוּ</b>– <br>  <b>כֵּן יִסָּעוּ,</b> כלומר <br>  <b>אִישׁ עַל יָדוֹ</b>, במקומו המיועד לו<br>  <b>לְדִגְלֵיהֶם.</b>
(יח) <b>דֶּגֶל מַחֲנֵה אֶפְרַיִם לְצִבְאֹתָם יָמָּה</b>, מערבה<br>  <b>וְנָשִׂיא לִבְנֵי אֶפְרַיִם</b>– <br>  <b>אֱלִישָׁמָע בֶּן עַמִּיהוּד.</b>
(יט) <b>וּצְבָאוֹ וּפְקֻדֵיהֶם: אַרְבָּעִים אֶלֶף וַחֲמֵשׁ מֵאוֹת.</b>
(כ) <b>וְעָלָיו</b>, ולידו<br>  <b>מַטֵּה מְנַשֶּׁה. וְנָשִׂיא לִבְנֵי מְנַשֶּׁה</b>– <br>  <b>גַּמְלִיאֵל בֶּן פְּדָהצוּר.</b>
(כא) <b>וּצְבָאוֹ וּפְקֻדֵיהֶם: שְׁנַיִם וּשְׁלֹשִׁים אֶלֶף וּמָאתָיִם.</b>
(כב) <b>וּמַטֵּה בִּנְיָמִן. וְנָשִׂיא לִבְנֵי בִנְיָמִן</b>– <br>  <b>אֲבִידָן בֶּן גִּדְעֹנִי.</b>
(כג) <b>וּצְבָאוֹ וּפְקֻדֵיהֶם: חֲמִשָּׁה וּשְׁלֹשִׁים אֶלֶף וְאַרְבַּע מֵאוֹת.</b>
(כד) <b>כָּל הַפְּקֻדִים לְמַחֲנֵה אֶפְרַיִם</b>– <br>  <b>מְאַת אֶלֶף וּשְׁמֹנַת אֲלָפִים וּמֵאָה לְצִבְאֹתָם, וּשְׁלִשִׁים יִסָּעוּ</b>, בין שהלכו אחרי הלויים בטור מקביל או מצודדים.
(כה) <b>דֶּגֶל מַחֲנֵה דָן צָפֹנָה לְצִבְאֹתָם, וְנָשִׂיא לִבְנֵי דָן</b>– <br>  <b>אֲחִיעֶזֶר בֶּן עַמִּישַׁדָּי.</b>
(כו) <b>וּצְבָאוֹ וּפְקֻדֵיהֶם: שְׁנַיִם וְשִׁשִּׁים אֶלֶף וּשְׁבַע מֵאוֹת.</b>
(כז) <b>וְהַחֹנִים עָלָיו</b>– <br>  <b>מַטֵּה אָשֵׁר. וְנָשִׂיא לִבְנֵי אָשֵׁר</b>– <br>  <b>פַּגְעִיאֵל בֶּן עָכְרָן.</b>
(כח) <b>וּצְבָאוֹ וּפְקֻדֵיהֶם: אֶחָד וְאַרְבָּעִים אֶלֶף וַחֲמֵשׁ מֵאוֹת.</b>
(כט) <b>וּמַטֵּה נַפְתָּלִי. וְנָשִׂיא לִבְנֵי נַפְתָּלִי</b>– <br>  <b>אֲחִירַע בֶּן עֵינָן.</b>
(ל) <b>וּצְבָאוֹ וּפְקֻדֵיהֶם: שְׁלֹשָׁה וַחֲמִשִּׁים אֶלֶף וְאַרְבַּע מֵאוֹת.</b>
(לא) <b>כָּל הַפְּקֻדִים לְמַחֲנֵה דָן: מְאַת אֶלֶף וְשִׁבְעָה וַחֲמִשִּׁים אֶלֶף וְשֵׁשׁ מֵאוֹת, לָאַחֲרֹנָה</b>, אחרונים<br>  <b>יִסְעוּ לְדִגְלֵיהֶם.</b>
(לב) <b>אֵלֶּה פְּקוּדֵי בְנֵי יִשְׂרָאֵל לְבֵית אֲבֹתָם, כָּל פְּקוּדֵי הַמַּחֲנֹת לְצִבְאֹתָם: שֵׁשׁ מֵאוֹת אֶלֶף וּשְׁלֹשֶׁת אֲלָפִים וַחֲמֵשׁ מֵאוֹת וַחֲמִשִּׁים.</b>
(לג) <b>וְהַלְוִיִּם לֹא הָתְפָּקְדוּ</b>. הלויים לא ספרו את עצמם ואף אחרים לא ספרו אותם<br>  <br>  <b>בְּתוֹךְ בְּנֵי יִשְׂרָאֵל,</b><br>  <b>כַּאֲשֶׁר צִוָּה ה' אֶת מֹשֶׁה.</b>
(לד) <b>וַיַּעֲשׂוּ בְּנֵי יִשְׂרָאֵל כְּכֹל אֲשֶׁר צִוָּה ה' אֶת מֹשֶׁה, כֵּן חָנוּ לְדִגְלֵיהֶם וְכֵן נָסָעוּ, אִישׁ לְמִשְׁפְּחֹתָיו עַל בֵּית אֲבֹתָיו.</b>
<h2>פרק ג</h2>
(א) <b>וְאֵלֶּה תּוֹלְדֹת אַהֲרֹן וּמֹשֶׁה, בְּיוֹם דִּבֶּר ה' אֶת</b>, עם <br>  <b>מֹשֶׁה בְּהַר סִינָי.</b> בהמשך אין מפורטים תולדותיו של משה<br>  אלא תולדות אהרן בלבד, שרק להם יועדו תפקידים מיוחדים. אהרן עצמו יכול היה בתחילת הדרך להיות משני במעמדו למשה, אחיו הצעיר, אך בדור התולדות – צאצאיו של אהרן הם שזכו לתפקיד מיוחד, ואילו בני משה היו לויים כשאר בני שבטם. על כן שמותיהם אינם מופיעים כאן.
(ב) <b>וְאֵלֶּה שְׁמוֹת בְּנֵי אַהֲרֹן</b> באותו היום<br>  <b>: הַבְּכוֹר</b>– <br>  <b>נָדָב, וַאֲבִיהוּא, אֶלְעָזָר וְאִיתָמָר.</b>
(ג) <b>אֵלֶּה שְׁמוֹת בְּנֵי אַהֲרֹן הַכֹּהֲנִים הַמְּשֻׁחִים, אֲשֶׁר מִלֵּא יָדָם</b>, שמינה אותם במשיחה בזמן חנוכת המשכן<br>  <b>לְכַהֵן.</b>
(ד) וקרוב למשיחתם – <br>  <b>וַיָּמָת נָדָב וַאֲבִיהוּא לִפְנֵי ה', בְּהַקְרִבָם אֵשׁ זָרָה לִפְנֵי ה' בְּמִדְבַּר סִינַי,</b> וכתוצאה מכך נשרפו ומתו.<br>  <br>  <b>וּבָנִים לֹא הָיוּ לָהֶם.</b><br>  <b>וַיְכַהֵן אֶלְעָזָר וְאִיתָמָר עַל פְּנֵי</b>, בחיי<br>  <b>אַהֲרֹן אֲבִיהֶם.</b> מעבר לתפקידיהם של אלעזר ואיתמר כלויים, נועדו להם גם תפקידי כהונה.
(ה) <b>וַיְדַבֵּר ה' אֶל מֹשֶׁה לֵּאמֹר:</b>
(ו) <b>הַקְרֵב אֶת מַטֵּה</b>, שבט<br>  <b>לֵוִי,</b><br>  <b>וְהַעֲמַדְתָּ אֹתוֹ לִפְנֵי אַהֲרֹן הַכֹּהֵן, וְשֵׁרְתוּ אֹתוֹ.</b> מכאן ואילך הלויים יהיו משרתי הכהנים והמקדש.
(ז) <b>וְשָׁמְרוּ אֶת מִשְׁמַרְתּוֹ</b> של אהרן <br>  <b>וְאֶת מִשְׁמֶרֶת כָּל הָעֵדָה לִפְנֵי אֹהֶל מוֹעֵד, לַעֲבֹד אֶת עֲבֹדַת הַמִּשְׁכָּן.</b> הלויים יהפכו למשמר המשכן ויחנו סביבו סמוך לו. משמר המקדש אינו משמר צבאי; ועניינו האחריות כלפי צרכי הכהנים והדאגה לצרכי המשכן.
(ח) <b>וְשָׁמְרוּ אֶת כָּל כְּלֵי אֹהֶל מוֹעֵד וְאֶת מִשְׁמֶרֶת בְּנֵי יִשְׂרָאֵל, לַעֲבֹד אֶת עֲבֹדַת הַמִּשְׁכָּן.</b>
(ט) <b>וְנָתַתָּה אֶת הַלְוִיִּם לְאַהֲרֹן וּלְבָנָיו</b> כסגני הכהנים וכעוזריהם המוקדשים לעבודה זו. <br>  <b>נְתוּנִם נְתוּנִם</b>, מסורים באופן מוחלט<br>  <b>הֵמָּה לוֹ מֵאֵת בְּנֵי יִשְׂרָאֵל.</b> שבט לוי, שבט קטן יחסית, הוא מעין מתנתם של ישראל לכהנים ולעבודת המשכן.
(י) <b>וְאֶת אַהֲרֹן וְאֶת בָּנָיו תִּפְקֹד</b>, תספור, <br>  <b>וְשָׁמְרוּ אֶת כְּהֻנָּתָם,</b> שזרים לא יעבדו אתם בתפקידיהם,<br>  <b>וְהַזָּר הַקָּרֵב יוּמָת.</b>
(יא) <b>וַיְדַבֵּר ה' אֶל מֹשֶׁה לֵּאמֹר:</b>
(יב) <b>וַאֲנִי הִנֵּה לָקַחְתִּי אֶת הַלְוִיִּם מִתּוֹךְ בְּנֵי יִשְׂרָאֵל תַּחַת</b>, במקום<br>  <b>כָּל בְּכוֹר, פֶּטֶר</b>, הפותח את ה<br>  <b>רֶחֶם מִבְּנֵי יִשְׂרָאֵל</b>, ששירתו בקודש תחילה<br>  <b>–</b><br>  <br>  <b>וְהָיוּ לִי הַלְוִיִּם.</b>
(יג) <b>כִּי לִי כָּל בְּכוֹר. בְּיוֹם הַכֹּתִי כָל בְּכוֹר בְּאֶרֶץ מִצְרַיִם הִקְדַּשְׁתִּי לִי כָל בְּכוֹר בְּיִשְׂרָאֵל</b>– <br>  <b>מֵאָדָם עַד בְּהֵמָה</b>– <br>  <b>לִי יִהְיוּ, אֲנִי ה'.</b> עם הכאת בכורות המצרים, אדם ובהמה, הפכו בכורות ישראל – באדם ובבהמה – למקודשים לה'. עתה עוברים מעלתם היתרה, תפקידיהם וזכויותיהם של בכורות האדם מישראל ללויים.
(יד) <b>וַיְדַבֵּר ה' אֶל מֹשֶׁה בְּמִדְבַּר סִינַי לֵאמֹר:</b>
(טו) <b>פְּקֹד</b>, ספוֹר <br>  <b>אֶת בְּנֵי לֵוִי לְבֵית אֲבֹתָם לְמִשְׁפְּחֹתָם, כָּל זָכָר מִבֶּן חֹדֶשׁ וָמַעְלָה תִּפְקְדֵם.</b> שלא כמניינם של שאר השבטים, הדומה למניין צבאי, שעל כן נמנו בו יוצאי צבא מבן עשרים שנה ומעלה, במפקד הלויים נספרו גם תינוקות מגיל חודש, שכן אז בריאותם נחשבת יציבה והם בני קיימא.
(טז) <b>וַיִּפְקֹד אֹתָם מֹשֶׁה עַל פִּי ה', כַּאֲשֶׁר צֻוָּה.</b> כיוון שמפקד זה כולל תינוקות וילדים, הוא קשה יותר לביצוע ממפקדם של שאר ישראל, שבו יכלו הנפקדים, המבוגרים כולם, להתייצב בפני הנשיאים ולהירשם. על כן הודגשה כאן עזרתו של ה'.
(יז) <b>וַיִּהְיוּ אֵלֶּה בְנֵי לֵוִי בִּשְׁמֹתָם:גֵּרְשׁוֹן וּקְהָת וּמְרָרִי.</b>
(יח) <b>וְאֵלֶּה שְׁמוֹת בְּנֵי גֵרְשׁוֹן לְמִשְׁפְּחֹתָם: לִבְנִי וְשִׁמְעִי.</b>
(יט) <b>וּבְנֵי קְהָת לְמִשְׁפְּחֹתָם:עַמְרָם וְיִצְהָר, חֶבְרוֹן וְעֻזִּיאֵל.</b>
(כ) <b>וּבְנֵי מְרָרִי לְמִשְׁפְּחֹתָם:מַחְלִי וּמוּשִׁי. אֵלֶּה הֵם מִשְׁפְּחֹת הַלֵּוִי לְבֵית אֲבֹתָם.</b>
(כא) <b>לְגֵרְשׁוֹן</b>– <br>  <b>מִשְׁפַּחַת הַלִּבְנִי וּמִשְׁפַּחַת הַשִּׁמְעִי. אֵלֶּה הֵם מִשְׁפְּחֹת הַגֵּרְשֻׁנִּי.</b>
(כב) <b>פְּקֻדֵיהֶם</b> של בני גרשון<br>  <b>בְּמִסְפַּר כָּל זָכָר מִבֶּן חֹדֶשׁ וָמָעְלָה, פְּקֻדֵיהֶם</b>– <br>  <b>שִׁבְעַת אֲלָפִים וַחֲמֵשׁ מֵאוֹת.</b>
(כג) <b>מִשְׁפְּחֹת הַגֵּרְשֻׁנִּי אַחֲרֵי</b>, מאחורי <br>  <b>הַמִּשְׁכָּן יַחֲנוּ, יָמָּה,</b> בצדו המערבי.
(כד) <b>וּנְשִׂיא בֵית אָב לַגֵּרְשֻׁנִּי אֶלְיָסָף בֶּן לָאֵל.</b>
(כה) <b>וּמִשְׁמֶרֶת</b>, תפקיד<br>  <b>בְּנֵי גֵרְשׁוֹן בְּאֹהֶל מוֹעֵד</b> כוללת את האחריות ליריעות ה<br>  <b>מִּשְׁכָּן וְהָאֹהֶל, מִכְסֵהוּ</b> של האוהל, העשוי עורות אילים ותחשים, <br>  <b>וּמָסַךְ פֶּתַח אֹהֶל מוֹעֵד</b>
(כו) <b>וְקַלְעֵי הֶחָצֵר וְאֶת מָסַךְ פֶּתַח הֶחָצֵר אֲשֶׁר עַל</b>, ליד<br>  <b>הַמִּשְׁכָּן וְעַל</b>, ליד<br>  <b>הַמִּזְבֵּחַ סָבִיב, וְאֵת מֵיתָרָיו</b> המחזיקים גם את מסך החצר. ושמא גם לכיסויי המשכן היו מיתרים מתוחים שחיברו אותם לקרקע. <br>  <b>לְכֹל עֲבֹדָתוֹ.</b> ענף בני גרשון היה מופקד על הטיפול בכל חלקי הטקסטיל, העורות והחבלים שבמשכן, זאת מלבד שאר עבודתו במשכן.
(כז) <b>וְלִקְהָת</b>– <br>  <b>מִשְׁפַּחַת הַעַמְרָמִי וּמִשְׁפַּחַת הַיִּצְהָרִי וּמִשְׁפַּחַת הַחֶבְרֹנִי וּמִשְׁפַּחַת הָעָזִּיאֵלִי. אֵלֶּה הֵם מִשְׁפְּחֹת הַקְּהָתִי.</b>
(כח) <b>בְּמִסְפַּר כָּל זָכָר מִבֶּן חֹדֶשׁ וָמָעְלָה</b>– <br>  <b>שְׁמֹנַת אֲלָפִים וְשֵׁשׁ מֵאוֹת שֹׁמְרֵי מִשְׁמֶרֶת הַקֹּדֶשׁ.</b> תפקידם המיוחד היה נשיאתם של כלי הקודש, כפי שיפורט.
(כט) <b>מִשְׁפְּחֹת בְּנֵי קְהָת יַחֲנוּ עַל יֶרֶךְ</b>, צד <br>  <b>הַמִּשְׁכָּן תֵּימָנָה,</b> דרומה.
(ל) <b>וּנְשִׂיא בֵית אָב לְמִשְׁפְּחֹת הַקְּהָתִי</b>– <br>  <b>אֱלִיצָפָן בֶּן עֻזִּיאֵל.</b>
(לא) <b>וּמִשְׁמַרְתָּם</b>, התפקיד המוטל עליהם – נשיאת <br>  <b>הָאָרֹן וְהַשֻּׁלְחָן וְהַמְּנֹרָה וְהַמִּזְבְּחֹת וּכְלֵי הַקֹּדֶשׁ אֲשֶׁר יְשָׁרְתוּ בָּהֶם, וְהַמָּסָךְ</b>, הפרוכת המבדילה בין הקודש ובין קודש הקודשים,<br>  <br>  <b>וְכֹל</b>, ושאר<br>  <b>עֲבֹדָתוֹ.</b>
(לב) <b>וּנְשִׂיא נְשִׂיאֵי הַלֵּוִי</b>– <br>  <b>אֶלְעָזָר בֶּן אַהֲרֹן הַכֹּהֵן,</b> ובידיו – <br>  <b>פְּקֻדַּת שֹׁמְרֵי מִשְׁמֶרֶת הַקֹּדֶשׁ.</b> אהרן, שהיה לו תפקיד ייחודי במשכן, לא היה נשיא הלויים. בנו הבכור הוא שנבחר לכך.
(לג) <b>לִמְרָרִי</b>– <br>  <b>מִשְׁפַּחַת הַמַּחְלִי וּמִשְׁפַּחַת הַמּוּשִׁי. אֵלֶּה הֵם מִשְׁפְּחֹת מְרָרִי.</b>
(לד) <b>וּפְקֻדֵיהֶם בְּמִסְפַּר כָּל זָכָר מִבֶּן חֹדֶשׁ וָמָעְלָה</b>– <br>  <b>שֵׁשֶׁת אֲלָפִים וּמָאתָיִם.</b>
(לה) <b>וּנְשִׂיא בֵית אָב לְמִשְׁפְּחֹת מְרָרִי</b>– <br>  <b>צוּרִיאֵל בֶּן אֲבִיחָיִל. עַל יֶרֶךְ</b>, צד<br>  <b>הַמִּשְׁכָּן יַחֲנוּ, צָפֹנָה.</b>
(לו) <b>וּפְקֻדַּת מִשְׁמֶרֶת בְּנֵי מְרָרִי</b>– האחריות ל<br>  <b>קַרְשֵׁי הַמִּשְׁכָּן וּבְרִיחָיו וְעַמֻּדָיו וַאֲדָנָיו וְכָל כֵּלָיו</b> המתלווים<br>  <b>וְכֹל עֲבֹדָתוֹ</b>
(לז) <b>וְעַמֻּדֵי הֶחָצֵר סָבִיב וְאַדְנֵיהֶם וִיתֵדֹתָם וּמֵיתְרֵיהֶם.</b>
(לח) <b>וְהַחֹנִים לִפְנֵי הַמִּשְׁכָּן קֵדְמָה</b>, במקום שבו פתח הכניסה <br>  <b>לִפְנֵי אֹהֶל מוֹעֵד, מִזְרָחָה</b>– <br>  <b>מֹשֶׁה וְאַהֲרֹן וּבָנָיו.</b> הם <br>  <b>שֹׁמְרִים</b> את <br>  <b>מִשְׁמֶרֶת הַמִּקְדָּשׁ לְמִשְׁמֶרֶת בְּנֵי יִשְׂרָאֵל, וְהַזָּר הַקָּרֵב יוּמָת.</b> משה, שאינו כהן, אך מעמדו מיוחד בישראל, חונה בצד אחיו.
(לט) <b>כָּל פְּקוּדֵי הַלְוִיִּם אֲשֶׁר פָּקַד מֹשֶׁה וְאַהֲרֹן עַל פִּי ה' לְמִשְׁפְּחֹתָם, כָּל זָכָר מִבֶּן חֹדֶשׁ וָמַעְלָה</b>– <br>  <b>שְׁנַיִם וְעֶשְׂרִים אָלֶף.</b>
(מ) <b>וַיֹּאמֶר ה' אֶל מֹשֶׁה: פְּקֹד כָּל בְּכֹר זָכָר לִבְנֵי יִשְׂרָאֵל מִבֶּן חֹדֶשׁ וָמָעְלָה, וְשָׂא אֵת מִסְפַּר שְׁמֹתָם.</b> לעומת מניין הלויים, עליך לערוך מפקד נוסף – של בכורות ישראל. מכיוון שגם מניין הבכורות אינו מתקשר לתפקידים צבאיים אלא לעצם היותם בנים ראשונים, הוא כולל גם תינוקות.
(מא) <b>וְלָקַחְתָּ</b> לאחר מכן <br>  <b>אֶת הַלְוִיִּם לִי, אֲנִי ה', תַּחַת</b>, במקום<br>  <b>כָּל בְּכֹר בִּבְנֵי יִשְׂרָאֵל.</b> הבכורות הופקעו מן העבודה במשכן ומכל תפקיד פולחני כיוון שהלויים יבואו תמורתם. לבכורות תיוותר רק קדושה מזערית, שממנה יצטרכו להיפדות, כמו שיתבאר. <br>  <b>וְ</b> כן, <br>  <b>אֵת בֶּהֱמַת הַלְוִיִּם</b> תיקח <br>  <b>תַּחַת</b>, במקום<br>  <b>כָּל בְּכוֹר בְּבֶהֱמַת בְּנֵי יִשְׂרָאֵל,</b> שקודשו לה'.
(מב) <b>וַיִּפְקֹד מֹשֶׁה כַּאֲשֶׁר צִוָּה ה' אֹתוֹ אֶת כָּל בְּכוֹר בִּבְנֵי יִשְׂרָאֵל.</b>
(מג) <b>וַיְהִי כָל בְּכוֹר זָכָר, בְּמִסְפַּר שֵׁמוֹת מִבֶּן חֹדֶשׁ וָמַעְלָה לִפְקֻדֵיהֶם: שְׁנַיִם וְעֶשְׂרִים אֶלֶף, שְׁלֹשָׁה וְשִׁבְעִים וּמָאתָיִם.</b>
(מד) <b>וַיְדַבֵּר ה' אֶל מֹשֶׁה לֵּאמֹר:</b>
(מה) <b>קַח אֶת הַלְוִיִּם תַּחַת כָּל בְּכוֹר בִּבְנֵי יִשְׂרָאֵל, וְאֶת בֶּהֱמַת הַלְוִיִּם תַּחַת בְּהֶמְתָּם</b> של כל ישראל, <br>  <b>וְהָיוּ לִי הַלְוִיִּם</b> כקבוצה מיוחדת השייכת ומוקדשת למשכן, <br>  <b>אֲנִי ה'.</b>
(מו) <b>וְ</b> כיוון שמספר הבכורות אינו חופף למספר הלויים – <br>  <b>אֵת פְּדוּיֵי הַשְּׁלֹשָׁה וְהַשִּׁבְעִים וְהַמָּאתָיִם הָעֹדְפִים עַל הַלְוִיִּם מִבְּכוֹר בְּנֵי יִשְׂרָאֵל</b>.
(מז) כיוון שכל בכור הופקע מתפקידו כנגד אחד הלויים, יש להתמודד עם הבכורות הנותרים – <br>  <b>וְלָקַחְתָּ חֲמֵשֶׁת חֲמֵשֶׁת שְׁקָלִים לַגֻּלְגֹּלֶת</b> בעבור כל בכור עודף, <br>  <b>בְּשֶׁקֶל הַקֹּדֶשׁ תִּקָּח</b>, ששוויו<br>  <b>עֶשְׂרִים גֵּרָה</b>, מעה <br>  <b>הַשָּׁקֶל.</b>
(מח) <b>וְנָתַתָּה הַכֶּסֶף לְאַהֲרֹן וּלְבָנָיו, פְּדוּיֵי הָעֹדְפִים בָּהֶם.</b> הכסף ישמש כפדיון לאותם בכורות שאין להם בן לוי מחליף.
(מט) <b>וַיִּקַּח מֹשֶׁה אֵת כֶּסֶף הַפִּדְיוֹם</b>, הפדיון <br>  <b>מֵאֵת הָעֹדְפִים עַל פְּדוּיֵי הַלְוִיִּם.</b>
(נ) <b>מֵאֵת בְּכוֹר בְּנֵי יִשְׂרָאֵל לָקַח אֶת הַכָּסֶף, חֲמִשָּׁה וְשִׁשִּׁים וּשְׁלֹשׁ מֵאוֹת וָאֶלֶף בְּשֶׁקֶל הַקֹּדֶשׁ</b>– מכפלת חמשת השקלים ב-273 הבכורות העודפים.
(נא) <b>וַיִּתֵּן מֹשֶׁה אֶת כֶּסֶף הַפְּדֻיִם לְאַהֲרֹן וּלְבָנָיו עַל פִּי ה', כַּאֲשֶׁר צִוָּה ה' אֶת מֹשֶׁה.</b>
<h2>פרק ד</h2>
(א) <b>וַיְדַבֵּר ה' אֶל מֹשֶׁה וְאֶל אַהֲרֹן לֵאמֹר:</b>
(ב) <b>נָשֹׂא אֶת רֹאשׁ</b>, ספוֹר את <br>  <b>בְּנֵי קְהָת</b> ומַנה אותם לתפקידם החשוב<br>  <b>מִתּוֹךְ בְּנֵי לֵוִי, לְמִשְׁפְּחֹתָם לְבֵית אֲבֹתָם.</b>
(ג) <b>מִבֶּן שְׁלֹשִׁים שָׁנָה וָמַעְלָה וְעַד בֶּן חֲמִשִּׁים שָׁנָה</b>– <br>  <b>כָּל בָּא לַצָּבָא, לַעֲשׂוֹת מְלָאכָה בְּאֹהֶל מוֹעֵד.</b>
(ד) <b>זֹאת עֲבֹדַת בְּנֵי קְהָת בְּאֹהֶל מוֹעֵד: קֹדֶשׁ הַקֳּדָשִׁים,</b> הכלים הקדושים ביותר.
(ה) <b>וּבָא</b>, יבואו<br>  <b>אַהֲרֹן וּבָנָיו בִּנְסֹעַ הַמַּחֲנֶה, וְהוֹרִדוּ אֵת פָּרֹכֶת הַמָּסָךְ</b>, הפרוסה בין הקודש ובין קודש הקודשים, <br>  <b>וְכִסּוּ בָהּ אֵת אֲרֹן הָעֵדֻת.</b> הפרוכת, שהיא עצמה שייכת לקודש, תהיה המכסה הראשון של הארון.
(ו) <b>וְנָתְנוּ עָלָיו</b>– על הארון מעל לפרוכת גם <br>  <b>כְּסוּי עוֹר תַּחַשׁ</b>, שהוא חזק ואטום יותר מן הפרוכת.<br>  <b>וּפָרְשׂוּ בֶגֶד</b> שלישי <br>  <b>כְּלִיל</b>, שכולו<br>  <b>תְּכֵלֶת</b>, אריג יקר <br>  <b>מִלְמָעְלָה, וְשָׂמוּ</b>, יישרו ויקבעו את <br>  <b>בַּדָּיו,</b> מוטות הארון, כדי להכינם לנשיאה.
(ז) <b>וְעַל שֻׁלְחַן</b> לחם <br>  <b>הַפָּנִים יִפְרְשׂוּ בֶּגֶד תְּכֵלֶת, וְנָתְנוּ עָלָיו</b>– על בגד התכלת<br>  <b>אֶת הַקְּעָרֹת וְאֶת הַכַּפֹּת</b> המיועדות להכלת הלבונה על השולחן, <br>  <b>וְאֶת הַמְּנַקִּיֹּת</b>, העמודים שמצדי השולחן <br>  <b>וְאֵת קְשׂוֹת הַנָּסֶךְ,</b> הצינורות הדקים שהורכבו על המנקיות – כל האביזרים המיטלטלים השייכים לשולחן.<br>  <b>וְלֶחֶם הַתָּמִיד עָלָיו</b>– על השולחן ומתחת לבגד התכלת<br>  <b>יִהְיֶה.</b> אין להורידו מן השולחן בזמן המסע.
(ח) <b>וּפָרְשׂוּ עֲלֵיהֶם בֶּגֶד</b> נוסף של <br>  <b>תּוֹלַעַת שָׁנִי, וְכִסּוּ אֹתוֹ</b> גם <br>  <b>בְּמִכְסֵה עוֹר תָּחַשׁ, וְשָׂמוּ אֶת בַּדָּיו,</b> ובהם יישאו את השולחן.
(ט) <b>וְלָקְחוּ בֶּגֶד תְּכֵלֶת וְכִסּוּ אֶת מְנֹרַת הַמָּאוֹר וְאֶת נֵרֹתֶיהָ וְאֶת מַלְקָחֶיהָ וְאֶת מַחְתֹּתֶיהָ וְאֵת כָּל כְּלֵי שַׁמְנָהּ אֲשֶׁר יְשָׁרְתוּ לָהּ בָּהֶם.</b>
(י) <b>וְנָתְנוּ אֹתָהּ וְאֶת כָּל כֵּלֶיהָ אֶל מִכְסֵה עוֹר תָּחַשׁ, וְנָתְנוּ עַל הַמּוֹט.</b> לעומת השולחן וארון הברית, למנורה לא היו בדים המושחלים בטבעות. כדי לשאתה יש להכניסה לכיסוי עור התחש שבו מושחל מוט, ואת המוט יישאו שני לויים.
(יא) <b>וְעַל מִזְבַּח הַזָּהָב יִפְרְשׂוּ בֶּגֶד תְּכֵלֶת, וְכִסּוּ אֹתוֹ בְּמִכְסֵה עוֹר תָּחַשׁ, וְשָׂמוּ אֶת בַּדָּיו</b>, ישחילו את מוטות הנשיאה בטבעות המזבח.
(יב) <b>וְלָקְחוּ אֶת כָּל כְּלֵי הַשָּׁרֵת אֲשֶׁר יְשָׁרְתוּ בָם בַּקֹּדֶשׁ וְנָתְנוּ</b> אותם<br>  <b>אֶל בֶּגֶד תְּכֵלֶת. וְכִסּוּ אוֹתָם בְּמִכְסֵה עוֹר תָּחַשׁ, וְנָתְנוּ</b> את כל אלה <br>  <b>עַל הַמּוֹט.</b>
(יג) <b>וְדִשְּׁנוּ אֶת הַמִּזְבֵּחַ,</b> יסירו את האפר השמנוני מעל המזבח,<br>  <br>  <b>וּפָרְשׂוּ עָלָיו בֶּגֶד אַרְגָּמָן,</b> צמר צבוע אדום–סגול.
(יד) <b>וְנָתְנוּ עָלָיו אֶת כָּל כֵּלָיו אֲשֶׁר יְשָׁרְתוּ עָלָיו בָּהֶם</b>– <br>  <b>אֶת הַמַּחְתֹּת,</b> מעין כפות, <br>  <b>אֶת הַמִּזְלָגֹת</b>, לטיפול בבשר הקרבנות<br>  <b>וְאֶת הַיָּעִים</b>, הכלים לגריפת הדשן<br>  <b>וְאֶת הַמִּזְרָקֹת</b>, כלי איסוף הדם וזריקתו – <br>  <b>כֹּל כְּלֵי הַמִּזְבֵּחַ. וּפָרְשׂוּ עָלָיו כְּסוּי עוֹר תַּחַשׁ, וְשָׂמוּ בַדָּיו</b> לנשיאת המזבח, שבהיותו חלול – לא היה כבד על אף גודלו.
(טו) <b>וְכִלָּה</b>, יסיימו<br>  <b>אַהֲרֹן וּבָנָיו לְכַסֹּת אֶת הַקֹּדֶשׁ וְאֶת כָּל כְּלֵי הַקֹּדֶשׁ בִּנְסֹעַ הַמַּחֲנֶה, וְאַחֲרֵי כֵן יָבֹאוּ בְנֵי קְהָת לָשֵׂאת.</b> רק לאחר שהכהנים יכינו אותם למשא ויכסו אותם, יוכלו בני קהת לשאתם.<br>  <b>וְלֹא יִגְּעוּ אֶל הַקֹּדֶשׁ</b>– <br>  <b>וָמֵתוּ.</b> המגע בכלי הקודש מותר לכהנים בלבד. <br>  <b>אֵלֶּה מַשָּׂא בְנֵי קְהָת בְּאֹהֶל מוֹעֵד.</b>
(טז) <b>וּפְקֻדַּת</b>, תחום אחריותו<br>  של<br>  <b>אֶלְעָזָר בֶּן אַהֲרֹן הַכֹּהֵן</b>, שבהיותו הגדול בבניו הנותרים של אהרן, יועד לו תפקיד מיוחד – נשיאת <br>  <b>שֶׁמֶן הַמָּאוֹר וּקְטֹרֶת הַסַּמִּים וּמִנְחַת הַתָּמִיד וְשֶׁמֶן הַמִּשְׁחָה.</b> הוא לאו דווקא נשאם בעצמו, אלא היה אחראי לנשיאתם.<br>  בתור נשיא נשיאי הלוי הייתה מוטלת עליו גם <br>  <b>פְּקֻדַּת</b>, אחריות <br>  <b>כָּל הַמִּשְׁכָּן וְכָל אֲשֶׁר בּוֹ, בְּקֹדֶשׁ וּבְכֵלָיו.</b>
(יז) <b>וַיְדַבֵּר ה' אֶל מֹשֶׁה וְאֶל אַהֲרֹן לֵאמֹר:</b>
(יח) <b>אַל תַּכְרִיתוּ אֶת</b>, תביאו למותם של<br>  <b>שֵׁבֶט מִשְׁפְּחֹת הַקְּהָתִי מִתּוֹךְ הַלְוִיִּם</b> בהתנהגות שאינה זהירה.
(יט) <b>וְזֹאת עֲשׂוּ לָהֶם, וְחָיוּ וְלֹא יָמֻתוּ בְּגִשְׁתָּם אֶת</b>, אל<br>  <br>  <b>קֹדֶשׁ הַקֳּדָשִׁים: אַהֲרֹן וּבָנָיו</b> לבדם <br>  <b>יָבֹאוּ, וְשָׂמוּ אוֹתָם</b>, את הלויים <br>  <b>אִישׁ אִישׁ עַל עֲבֹדָתוֹ וְאֶל מַשָּׂאוֹ.</b> הלויים לא יעשו דבר על דעת עצמם.<br>  הכול יכוסה על ידי הכהנים ויהיה מוכן למסע כאשר בני קהת ייכנסו אל קודש הקודשים.
(כ) <b>וְלֹא יָבֹאוּ לִרְאוֹת כְּבַלַּע אֶת הַקֹּדֶשׁ</b>, כאשר הכהנים מכסים את כלי הקודש,<br>  שכן אם יציצו לזון את עיניהם מהקודש ולספק את סקרנותם<br>  <b>–</b><br>  <br>  <b>וָמֵתוּ.</b>
(כא) <b>וַיְדַבֵּר ה' אֶל מֹשֶׁה לֵּאמֹר:</b>
(כב) <b>נָשֹׂא אֶת רֹאשׁ</b>, ספוֹר את<br>  <b>בְּנֵי גֵרְשׁוֹן גַּם הֵם לְבֵית אֲבֹתָם לְמִשְׁפְּחֹתָם,</b>
(כג) <b>מִבֶּן שְׁלֹשִׁים שָׁנָה וָמַעְלָה עַד בֶּן חֲמִשִּׁים שָׁנָה תִּפְקֹד אוֹתָם</b>, מְנה ומַנה אותם לתפקידם – <br>  <b>כָּל הַבָּא לִצְבֹא צָבָא,</b> למלא את תפקידו הציבורי – <br>  <b>לַעֲבֹד עֲבֹדָה בְּאֹהֶל מוֹעֵד.</b>
(כד) <b>זֹאת עֲבֹדַת מִשְׁפְּחֹת הַגֵּרְשֻׁנִּי, לַעֲבֹד</b> בעת החניה. עבודתם במשכן העומד אינה מפורטת כאן, אך כנראה הוטלו עליהם אותן משימות תחזוקה שוטפת וסיוע שאותן מילאו הלויים גם במקדש – שיר, שחיטה, הפשטת העור, ניקוי הבהמה ועוד.<br>  <br>  <b>וּלְמַשָּׂא,</b> בעת הנסיעה במדבר.
(כה) <b>וְנָשְׂאוּ אֶת יְרִיעֹת הַמִּשְׁכָּןוְאֶת</b> יריעות<br>  <b>אֹהֶל מוֹעֵד</b> העשויות מעזים<br>  <b>, מִכְסֵהוּ</b> מעורות אילים מאדמים<br>  <b>וּמִכְסֵה הַתַּחַשׁ אֲשֶׁר עָלָיו מִלְמָעְלָה וְאֶת מָסַךְ פֶּתַח אֹהֶל מוֹעֵד</b>
(כו) <b>וְאֵת קַלְעֵי הֶחָצֵר וְאֶת מָסַךְ פֶּתַח שַׁעַר הֶחָצֵר, אֲשֶׁר עַל</b>, ליד<br>  <b>הַמִּשְׁכָּן וְעַל</b>, ליד<br>  <b>הַמִּזְבֵּחַ סָבִיב</b><br>  <b>וְאֵת מֵיתְרֵיהֶם</b> של הקלעים <br>  <b>וְאֶת כָּל כְּלֵי עֲבֹדָתָם, וְאֵת כָּל אֲשֶׁר יֵעָשֶׂה לָהֶם וְעָבָדוּ.</b>
(כז) <b>עַל פִּי אַהֲרֹן וּבָנָיו תִּהְיֶה כָּל עֲבֹדַת בְּנֵי הַגֵּרְשֻׁנִּי, לְכָל מַשָּׂאָם וּלְכֹל עֲבֹדָתָם, וּפְקַדְתֶּם עֲלֵהֶם בְּמִשְׁמֶרֶת</b>, באופן מאורגן ושמור<br>  <br>  <b>אֵת כָּל מַשָּׂאָם.</b>
(כח) <b>זֹאת עֲבֹדַת מִשְׁפְּחֹת בְּנֵי הַגֵּרְשֻׁנִּי בְּאֹהֶל מוֹעֵד.</b><br>  <b>וּמִשְׁמַרְתָּם בְּיַד</b>, תחת פיקודו של<br>  <b>אִיתָמָר בֶּן אַהֲרֹן הַכֹּהֵן,</b> השני מבניו הנותרים של אהרן.
(כט) <b>בְּנֵי מְרָרִי</b>– <br>  <b>לְמִשְׁפְּחֹתָם לְבֵית אֲבֹתָם תִּפְקֹד</b>, תספור<br>  <b>אֹתָם.</b>
(ל) <b>מִבֶּן שְׁלֹשִׁים שָׁנָה וָמַעְלָה וְעַד בֶּן חֲמִשִּׁים שָׁנָה תִּפְקְדֵם, כָּל הַבָּא לַצָּבָא לַעֲבֹד אֶת עֲבֹדַת אֹהֶל מוֹעֵד.</b>
(לא) <b>וְזֹאת מִשְׁמֶרֶת מַשָּׂאָם, לְכָל עֲבֹדָתָם בְּאֹהֶל מוֹעֵד: קַרְשֵׁי הַמִּשְׁכָּן וּבְרִיחָיו וְעַמּוּדָיו וַאֲדָנָיו</b>
(לב) <b>וְעַמּוּדֵי הֶחָצֵר סָבִיב וְאַדְנֵיהֶם וִיתֵדֹתָם וּמֵיתְרֵיהֶם, לְכָל כְּלֵיהֶם וּלְכֹל עֲבֹדָתָם.</b><br>  <b>וּבְשֵׁמֹת תִּפְקְדוּ אֶת כְּלֵי מִשְׁמֶרֶת מַשָּׂאָם.</b> לשם יעילות העבודה וכדי למנוע את עיכוב היציאה למסע מחמת מלאכות הפירוק וההרכבה של המשכן, ידע כל אחד מבני מררי על מה הוא מופקד.
(לג) <b>זֹאת עֲבֹדַת מִשְׁפְּחֹת בְּנֵי מְרָרִי לְכָל עֲבֹדָתָם בְּאֹהֶל מוֹעֵד,</b> ואף היא תיעשה<br>  <b>בְּיַד</b>, באחריותו של<br>  <b>אִיתָמָר בֶּן אַהֲרֹן הַכֹּהֵן.</b>
(לד) <b>וַיִּפְקֹד מֹשֶׁה וְאַהֲרֹן וּנְשִׂיאֵי הָעֵדָה אֶת בְּנֵי הַקְּהָתִי לְמִשְׁפְּחֹתָם וּלְבֵית אֲבֹתָם,</b>
(לה) <b>מִבֶּן שְׁלֹשִׁים שָׁנָה וָמַעְלָה וְעַד בֶּן חֲמִשִּׁים שָׁנָה</b>– <br>  <b>כָּל הַבָּא לַצָּבָא, לַעֲבֹדָה בְּאֹהֶל מוֹעֵד.</b>
(לו) <b>וַיִּהְיוּ פְקֻדֵיהֶם לְמִשְׁפְּחֹתָם: אַלְפַּיִם שְׁבַע מֵאוֹת וַחֲמִשִּׁים.</b>
(לז) <b>אֵלֶּה פְקוּדֵי מִשְׁפְּחֹת הַקְּהָתִי</b>– <br>  <b>כָּל הָעוֹבֵד בְּאֹהֶל מוֹעֵד אֲשֶׁר פָּקַד מֹשֶׁה וְאַהֲרֹן עַל פִּי ה' בְּיַד מֹשֶׁה.</b>
(לח) <b>וּפְקוּדֵי בְּנֵי גֵרְשׁוֹן לְמִשְׁפְּחוֹתָם וּלְבֵית אֲבֹתָם</b>
(לט) <b>מִבֶּן שְׁלֹשִׁים שָׁנָה וָמַעְלָה וְעַד בֶּן חֲמִשִּׁים שָׁנָה</b>– <br>  <b>כָּל הַבָּא לַצָּבָא, לַעֲבֹדָה בְּאֹהֶל מוֹעֵד.</b>
(מ) <b>וַיִּהְיוּ פְּקֻדֵיהֶם לְמִשְׁפְּחֹתָם לְבֵית אֲבֹתָם: אַלְפַּיִם וְשֵׁשׁ מֵאוֹת וּשְׁלֹשִׁים.</b>
(מא) <b>אֵלֶּה פְקוּדֵי מִשְׁפְּחֹת בְּנֵי גֵרְשׁוֹן</b>– <br>  <b>כָּל הָעֹבֵד בְּאֹהֶל מוֹעֵד אֲשֶׁר פָּקַד מֹשֶׁה וְאַהֲרֹן עַל פִּי ה'.</b>
(מב) <b>וּפְקוּדֵי מִשְׁפְּחֹת בְּנֵי מְרָרִי לְמִשְׁפְּחֹתָם לְבֵית אֲבֹתָם</b>
(מג) <b>מִבֶּן שְׁלֹשִׁים שָׁנָה וָמַעְלָה וְעַד בֶּן חֲמִשִּׁים שָׁנָה</b>– <br>  <b>כָּל הַבָּא לַצָּבָא, לַעֲבֹדָה בְּאֹהֶל מוֹעֵד.</b>
(מד) <b>וַיִּהְיוּ פְקֻדֵיהֶם לְמִשְׁפְּחֹתָם: שְׁלֹשֶׁת אֲלָפִים וּמָאתָיִם.</b> מניינם של בני מררי הבוגרים היה רב באופן משמעותי מזה של בני קהת או גרשון. ייתכן שמשום כך הם נבחרו למשא הכבד.
(מה) <b>אֵלֶּה פְקוּדֵי מִשְׁפְּחֹת בְּנֵי מְרָרִי אֲשֶׁר פָּקַד מֹשֶׁה וְאַהֲרֹן עַל פִּי ה' בְּיַד מֹשֶׁה.</b>
(מו) סך<br>  <b>כָּל הַפְּקֻדִים אֲשֶׁר פָּקַד מֹשֶׁה וְאַהֲרֹן וּנְשִׂיאֵי יִשְׂרָאֵל אֶת הַלְוִיִּם לְמִשְׁפְּחֹתָם וּלְבֵית אֲבֹתָם,</b>
(מז) <b>מִבֶּן שְׁלֹשִׁים שָׁנָה וָמַעְלָה וְעַד בֶּן חֲמִשִּׁים שָׁנָה</b>– <br>  <b>כָּל הַבָּא לַעֲבֹד עֲבֹדַת עֲבֹדָה וַעֲבֹדַת מַשָּׂא בְּאֹהֶל מוֹעֵד.</b>
(מח) <b>וַיִּהְיוּ פְּקֻדֵיהֶם: שְׁמֹנַת אֲלָפִים וַחֲמֵשׁ מֵאוֹת וּשְׁמֹנִים.</b>
(מט) <b>עַל פִּי ה' פָּקַד</b>, מנה<br>  <b>אוֹתָם</b>ו<br>  <b>בְיַד מֹשֶׁה</b>, בפיקוחו,<br>  <br>  <b>אִישׁ אִישׁ עַל עֲבֹדָתוֹ וְעַל מַשָּׂאוֹ, וּפְקֻדָיו</b>, אלו הם מנויי המפקד<br>  <b>אֲשֶׁר צִוָּה ה' אֶת מֹשֶׁה.</b>
<h2>פרק ה</h2>
(א) <b>וַיְדַבֵּר ה' אֶל מֹשֶׁה לֵּאמֹר:</b>
(ב) <b>צַו אֶת בְּנֵי יִשְׂרָאֵל וִישַׁלְּחוּ מִן הַמַּחֲנֶה כָּל צָרוּעַ</b>, אדם הנגוע בצרעת <br>  <b>וְכָל זָב</b>, אדם החולה בזיבה, כלומר מאבר המין שלו מופרש ריר מסוים. טומאותיהם של המצורע ושל הזב נתבארו בספר ויקרא.<br>  <br>  <b>וְכֹל טָמֵא לָנָפֶשׁ,</b> מי שנטמא בטומאת מת,
(ג) <b>מִזָּכָר עַד נְקֵבָה</b> גדולים וקטנים<br>  <b>תְּשַׁלֵּחוּ, אֶל מִחוּץ לַמַּחֲנֶה תְּשַׁלְּחוּם, וְלֹא יְטַמְּאוּ אֶת מַחֲנֵיהֶם אֲשֶׁר אֲנִי שֹׁכֵן בְּתוֹכָם.</b>
(ד) <b>וַיַּעֲשׂוּ כֵן בְּנֵי יִשְׂרָאֵל, וַיְשַׁלְּחוּ אוֹתָם אֶל מִחוּץ לַמַּחֲנֶה. כַּאֲשֶׁר דִּבֶּר ה' אֶל מֹשֶׁה, כֵּן עָשׂוּ בְּנֵי יִשְׂרָאֵל.</b><br>  לאחר סידור הדגלים והתייחסותם של בני ישראל למשפחותיהם, עוסקת פרשה זו בכל הנלווים על ישראל שלא נמנו עם שבטי ישראל, כאמור בספר שמות: וְגַם עֵרֶב רַב עָלָה אִתָּם.<br>  הלוקח ממון שלא כדין מאחד מהגרים הללו, שלעתים קרובות אין לו קרובי משפחה במחנה, ואין לגזלן דרך להשיב לנגזל את גזלתו – עליו להשיבו לכהן, שהוא נציגו של ה', ולכפר על חטאו בתוספת תשלום ובקרבן. עניין זה, וכן העניין שלאחריו, קשורים מבחינה מסוימת לטהרת המחנה שהוזכרה בעניין הקודם, לא מן הטומאות הפורמליות אלא מהטומאות המוסריות.
(ה) <b>וַיְדַבֵּר ה' אֶל מֹשֶׁה לֵּאמֹר:</b>
(ו) <b>דַּבֵּר אֶל בְּנֵי יִשְׂרָאֵל: אִישׁ אוֹ אִשָּׁה כִּי יַעֲשׂוּ מִכָּל חַטֹּאת הָאָדָם לִמְעֹל</b>, לבגוד באמונו של אדם אחר, בגנבה, גזלה או רמאות בסתר.<br>  מעשים אלו, הקשורים ליחסים שבין אדם לחברו הם גם<br>  <b>מַעַל בַּה',</b> שהרי מעבר למעילה באמונו של חברו, האדם אינו מתחשב בכך שה' צופה ומכיר במעשיו. על כן – <br>  <b>וְאָשְׁמָה הַנֶּפֶשׁ הַהִוא.</b>
(ז) <b>וְהִתְוַדּוּ אֶת חַטָּאתָם אֲשֶׁר עָשׂוּ, וְהֵשִׁיב אֶת אֲשָׁמוֹ</b>, סכום המעילה<br>  <b>בְּרֹאשׁוֹ,</b> בעינו, כפי שהוא,<br>  או: תחילה,<br>  <br>  <b>וַחֲמִישִׁתוֹ יֹסֵף עָלָיו</b> לכפר <br>  <b>וְנָתַן לַאֲשֶׁר אָשַׁם לוֹ,</b> לאדם שכנגדו חטא.
(ח) <b>וְאִם אֵין לָאִישׁ</b> הנגזל<br>  <b>גֹּאֵל</b>, יורש<br>  <b>לְהָשִׁיב</b> את <br>  <b>הָאָשָׁם</b>, כסף הגזלה וחמישיתו<br>  <b>אֵלָיו</b>– <br>  <b>הָאָשָׁם הַמּוּשָׁב לַה'</b> יוחזר<br>  <b>לַכֹּהֵן,</b> כמתנת כהונה כדי שהחוטא יינקה מעוונו, <br>  <b>מִלְּבַד אֵיל הַכִּפֻּרִים,</b> קרבן האשם,<br>  שגם הוא שייך לכהן, <br>  <b>אֲשֶׁר יְכַפֶּר בּוֹ עָלָיו,</b> כפרה נוספת על עוונו.
(ט) <b>וְכָל תְּרוּמָה לְכָל קָדְשֵׁי בְנֵי יִשְׂרָאֵל אֲשֶׁר יַקְרִיבוּ</b>, יביאו<br>  <b>לַכֹּהֵן</b>, כל התרומות ומתנות ההקדש המובאות לכהנים, כמפורט במקומות שונים בתורה <br>  <b>–</b><br>  <br>  <b>לוֹ</b>– לכהן<br>  <b>יִהְיֶה.</b>
(י) <b>וְאִישׁ אֶת קֳדָשָׁיו</b>– <br>  <b>לוֹ</b>– לכהן<br>  <br>  <b>יִהְיוּ.</b> המוקדשים הופכים לרכושו הבלעדי של הכהן, ולבעלים אין עוד שום זכות בהם. עם זאת, הבעלים רשאים לקבוע מי יהיה הכהן או משמר הכהונה שלו ייתנו את התרומה או הקודש.<br>  <br>  <b>אִישׁ אֲשֶׁר יִתֵּן לַכֹּהֵן</b>– <br>  <b>לוֹ</b>, לכהן<br>  <b>יִהְיֶה.</b>
(יא) <b>וַיְדַבֵּר ה' אֶל מֹשֶׁה לֵּאמֹר:</b>
(יב) <b>דַּבֵּר אֶל בְּנֵי יִשְׂרָאֵל וְאָמַרְתָּ אֲלֵהֶם: אִישׁ אִישׁ</b>, כל גבר<br>  <b>כִּי תִשְׂטֶה אִשְׁתּוֹ,</b> שאשתו סטתה<br>  <b>וּמָעֲלָה בוֹ מָעַל</b> ובגדה בו,
(יג) כלומר – <br>  <b>וְשָׁכַב אִישׁ אֹתָהּ שִׁכְבַת זֶרַע.</b><br>  <b>וְנֶעְלַם</b>, והדבר נסתר<br>  <b>מֵעֵינֵי אִישָׁהּ.</b><br>  <b>וְ</b> האשה<br>  <b>נִסְתְּרָה,</b> הסתתרה. <br>  <b>וְהִיא נִטְמָאָה</b> במעשה זה. אולם <br>  <b>עֵד</b> שיכול להעיד על המעשה<br>  <b>אֵין בָּהּ.</b><br>  <b>וְהִוא לֹא נִתְפָּשָׂה,</b> לא נאנסה.
(יד) <b>וְעָבַר עָלָיו</b>– על הבעל <br>  <b>רוּחַ קִנְאָה, וְקִנֵא אֶת אִשְׁתּוֹ, וְ</b> אכן<br>  <b>הִוא נִטְמָאָה,</b> ואז קינא לה בצדק. <br>  <b>אוֹ</b>, ייתכן מקרה אחר:<br>  <b>עָבַר עָלָיו רוּחַ קִנְאָה וְקִנֵּא אֶת אִשְׁתּוֹ, וְהִיא לֹא נִטְמָאָה,</b> ואז קינא לה שלא בצדק. בהיעדר עדים והוכחות ובהכחשת האשה ייתכן שמקור החשד בפרנויה של הבעל בלבד, אך ייתכן שהוא צודק.
(טו) <b>וְהֵבִיא הָאִישׁ אֶת אִשְׁתּוֹ אֶל הַכֹּהֵן, וְהֵבִיא אֶת קָרְבָּנָהּ עָלֶיהָ</b>, בעבורה <br>  <b>עֲשִׂירִת הָאֵיפָה</b>, 2–4 ליטר <br>  <b>קֶמַח שְׂעֹרִים. לֹא יִצֹק עָלָיו שֶׁמֶן, וְלֹא יִתֵּן עָלָיו לְבֹנָה כִּי מִנְחַת קְנָאֹת הוּא, מִנְחַת זִכָּרוֹן מַזְכֶּרֶת עָוֹן</b>, המתייחסת לחשד עוון. כיוון שאין זו מנחת נדבה לה', מנחת תודה או מנחה הבאה מתוך חרטה, אלא מחמת קנאה, היא פחותה ביותר.
(טז) <b>וְהִקְרִיב אֹתָהּ הַכֹּהֵן, וְהֶעֱמִדָהּ</b>– את האשה,<br>  או: את המנחה<br>  <br>  <b>לִפְנֵי ה',</b> במקדש.
(יז) <b>וְלָקַח הַכֹּהֵן מַיִם קְדֹשִׁים</b>, מי הכיור, שהוא כשאר כלי שרת המקדשים את תכולתם. ממי הכיור רוחצים הכהנים את ידיהם ורגליהם כדי להתקדש לעבודה,<br>  <b>בִּכְלִי חָרֶשׂ,</b> חרס, <br>  <b>וּ</b> מעט<br>  <b>מִן הֶעָפָר אֲשֶׁר יִהְיֶה בְּקַרְקַע הַמִּשְׁכָּן יִקַּח הַכֹּהֵן וְנָתַן אֶל הַמָּיִם.</b>
(יח) <b>וְהֶעֱמִיד הַכֹּהֵן אֶת הָאִשָּׁה לִפְנֵי ה',</b> מול פתח המשכן.<br>  <br>  <b>וּפָרַע אֶת רֹאשׁ הָאִשָּׁה,</b> יגלה את שערותיה. <br>  <b>וְנָתַן עַל כַּפֶּיהָ אֵת מִנְחַת הַזִּכָּרוֹן</b>– <br>  <b>מִנְחַת קְנָאֹת הִוא, וּבְיַד הַכֹּהֵן יִהְיוּ</b> גם <br>  <b>מֵי הַמָּרִים הַמְאָרֲרִים.</b> אחרי ששמו במים הקדושים עפר מקרקע המשכן, הם הפכו הן למרים הן למי קללה.
(יט) <b>וְהִשְׁבִּיעַ אֹתָהּ הַכֹּהֵן, וְאָמַר אֶל הָאִשָּׁה: אִם לֹא שָׁכַב אִישׁ אֹתָךְ וְאִם לֹא שָׂטִית</b>, סטית לקבל<br>  <b>טֻמְאָה תַּחַת אִישֵׁךְ,</b><br>  <b>הִנָּקִי מִמֵּי הַמָּרִים הַמְאָרֲרִים הָאֵלֶּה.</b> המים כשלעצמם אינם סם מוות. לכן אם לא חטאת – הם לא יגרמו לך נזק.<br>  הכהן פותח באפשרות החיובית משום שכל עוד היא בגדר חשודה – אין פותחים בגנותה.
(כ) <b>וְאַתְּ כִּי</b>, אם<br>  <br>  <b>שָׂטִית</b>, סטית <br>  <b>תַּחַת אִישֵׁךְ וְכִי נִטְמֵאת,</b> כלומר: <br>  <b>וַיִּתֵּן אִישׁ בָּךְ אֶת שְׁכָבְתּוֹ</b>, כינוי של גנאי ליחסי מין,<br>  <b>מִבַּלְעֲדֵי אִישֵׁךְ</b>, מי שאינו בעלך.
(כא) <b>וְהִשְׁבִּיעַ הַכֹּהֵן אֶת הָאִשָּׁה בִּשְׁבֻעַת הָאָלָה</b>, הקללה. השבועה שמבארת את הקללה. <br>  <b>וְאָמַר הַכֹּהֵן לָאִשָּׁה:</b> אם יפגעו בך המים המאררים לרעה, <br>  <b>יִתֵּן ה' אוֹתָךְ לְאָלָה וְלִשְׁבֻעָה</b>, תשמשי כסמל ומופת לקללה<br>  <br>  <b>בְּתוֹךְ עַמֵּךְ,</b><br>  <b>בְּתֵת</b>, כשייתן<br>  <b>ה' אֶת יְרֵכֵךְ נֹפֶלֶת,</b> נפולה ומצומקת, <br>  <b>וְאֶת בִּטְנֵךְ צָבָה,</b> מנופחת.
(כב) <b>וּבָאוּ הַמַּיִם הַמְאָרְרִים הָאֵלֶּה בְּמֵעַיִךְ לַצְבּוֹת</b>, לנפח<br>  <b>בֶּטֶן וְלַנְפִּל</b>, להפיל<br>  <b>יָרֵךְ.וְאָמְרָה הָאִשָּׁה: אָמֵן, אָמֵן.</b> בתגובתה הכפולה, שבאה לתוספת חיזוק, האשה תקבל על עצמה את הקללה המותנית.
(כג) <b>וְכָתַב אֶת הָאָלֹת הָאֵלֶּה הַכֹּהֵן בַּסֵּפֶר,</b> במגילה, <br>  <b>וּמָחָה אֶל מֵי הַמָּרִים.</b> ישרה את קלף המגילה שעליה כתובה הקללה במים, עד שהדיו תתמוסס.
(כד) <b>וְהִשְׁקָה אֶת הָאִשָּׁה אֶת מֵי הַמָּרִים הַמְאָרֲרִים, וּבָאוּ בָהּ הַמַּיִם הַמְאָרֲרִים לְמָרִים.</b> לכאורה אין במים כשלעצמם מספיק מרירות כדי שתהיה מורגשת מאוד; אך הסימן להיותם מי קללה הוא תחושת המרירות המידית והייסורים הכרוכים בשתייתם.
(כה) <b>וְלָקַח הַכֹּהֵן מִיַּד הָאִשָּׁה אֵת מִנְחַת הַקְּנָאֹת, וְהֵנִיף אֶת הַמִּנְחָה לִפְנֵי ה', וְהִקְרִיב אֹתָהּ אֶל הַמִּזְבֵּחַ.</b>
(כו) <b>וְקָמַץ</b>, ייקח כמלוא שלש אצבעותיו <br>  <b>הַכֹּהֵן מִן הַמִּנְחָה אֶת אַזְכָּרָתָהּ,</b> חלק המנחה המזכיר ומייצג אותה<br>  <b>, וְהִקְטִיר הַמִּזְבֵּחָה.</b><br>  <b>וְאַחַר</b> כך <br>  <b>יַשְׁקֶה אֶת הָאִשָּׁה אֶת הַמָּיִם.</b>
(כז) <b>וְהִשְׁקָהּ</b>, הכהן ישקה אותה <br>  <b>אֶת הַמַּיִם, וְהָיְתָה אִם נִטְמְאָה וַתִּמְעֹל מַעַל בְּאִישָׁהּ</b>– <br>  <b>וּבָאוּ בָהּ הַמַּיִם הַמְאָרֲרִים</b> ויהפכו מיד <br>  <b>לְמָרִים, וְצָבְתָה בִטְנָהּ וְנָפְלָה יְרֵכָהּ. וְהָיְתָה הָאִשָּׁה לְאָלָה בְּקֶרֶב עַמָּהּ,</b> וייתכן שאף תמות כתוצאה מכך.
(כח) <b>וְאִם לֹא נִטְמְאָה הָאִשָּׁה וּטְהֹרָה הִוא,וְנִקְּתָה</b> מהחשד באמצעות שתיית המים, ונוסף לזה – <br>  <b>וְנִזְרְעָה זָרַע,</b> ייוולדו לה ילדים כפיצוי על התהליך המאיים והמבזה שעברה.
(כט) <b>זֹאת תּוֹרַת הַקְּנָאֹת, אֲשֶׁר תִּשְׂטֶה אִשָּׁה תַּחַת אִישָׁהּ</b>, בעלה <br>  <b>וְנִטְמָאָה.</b>
(ל) <b>אוֹ</b>, אם<br>  <br>  <b>אִישׁ אֲשֶׁר תַּעֲבֹר עָלָיו רוּחַ קִנְאָה וְקִנֵּא אֶת אִשְׁתּוֹ</b>– <br>  <b>וְהֶעֱמִיד אֶת הָאִשָּׁה לִפְנֵי ה', וְעָשָׂה לָהּ הַכֹּהֵן אֵת כָּל הַתּוֹרָה הַזֹּאת.</b> על האיש לזכור זאת קודם שיתחיל בהליכים אלו, ולהביא בחשבון את התוצאות האפשריות של מעשהו.
(לא) אם הגיב גופה של האשה לשתיית המים המאררים, ירכה נפלה ובטנה התנפחה – <br>  <b>וְנִקָּה הָאִישׁ מֵעָוֹן, וְהָאִשָּׁה הַהִוא תִּשָּׂא אֶת עֲוֹנָהּ.</b>
<h2>פרק ו</h2>
(א) <b>וַיְדַבֵּר ה' אֶל מֹשֶׁה לֵּאמֹר:</b>
(ב) <b>דַּבֵּר אֶל בְּנֵי יִשְׂרָאֵל וְאָמַרְתָּ אֲלֵהֶם: אִישׁ אוֹ אִשָּׁה כִּי יַפְלִא לִנְדֹּר נֶדֶר נָזִיר,</b> יצהיר בגלוי ובבירור<br>  שבכוונתו <br>  <b>לְהַזִּיר</b> את עצמו, להתייחד מן הבריות ולהתקרב <br>  <b>לַה'.</b>
(ג) <b>מִיַּיִן וְשֵׁכָר</b>, יין מרוכז, משקה משַׁכֵּר העשוי מענבים<br>  <br>  <b>יַזִּיר,</b> יתנזר. <br>  <b>חֹמֶץ יַיִן וְחֹמֶץ שֵׁכָר לֹא יִשְׁתֶּה.</b><br>  <b>וְכָל מִשְׁרַת עֲנָבִים</b>, מיץ ענבים או משקה שענבים הושרו בתוכו, כגון יין צימוקים,<br>  <b>לֹא יִשְׁתֶּה.</b><br>  <b>וַעֲנָבִים לַחִים וִיבֵשִׁים לֹא יֹאכֵל,</b> בכל צורה שהיא.
(ד) <b>כֹּל יְמֵי נִזְרוֹ</b>, במשך כל הימים שנדר שיהיה נזיר בהם <br>  <b>מִכֹּל</b> מוצר<br>  <b>אֲשֶׁר יֵעָשֶׂה מִגֶּפֶן הַיַּיִן</b>– <br>  <b>מֵחַרְצַנִּים</b>, מגרעיני הענבים<br>  <b>וְעַד זָג</b>, הקליפה –<br>  <br>  <b>לֹא יֹאכֵל.</b> על הנזיר נאסר לאכול ולשתות את כל מה שיוצא מן הגפן ושקשור לפֵרותיה.
(ה) <b>כָּל יְמֵי נֶדֶר נִזְרוֹ</b>, במשך כל הזמן שהנדר חל <br>  <b>תַּעַר לֹא יַעֲבֹר עַל רֹאשׁוֹ</b>, לא יספר את שערותיו. <br>  <b>עַד מְלֹאת</b>, שיסתיימו<br>  <b>הַיָּמִם אֲשֶׁר יַזִּיר לַה'</b>– <br>  <b>קָדֹשׁ יִהְיֶה, גַּדֵּל</b>, יגַדֵּל <br>  <b>פֶּרַע</b> את<br>  <b>שְׂעַר רֹאשׁוֹ.</b>
(ו) <b>כָּל יְמֵי הַזִּירוֹ לַה' עַל נֶפֶשׁ מֵת לֹא יָבֹא.</b> זוהי מגבלה מוחלטת.
(ז) אפילו <br>  <b>לְאָבִיו וּלְאִמּוֹ, לְאָחִיו וּלְאַחֹתוֹ</b>– <br>  <b>לֹא יִטַּמָּא לָהֶם בְּמֹתָם,</b> כשימותו. שלא ככהן הדיוט, שאף עליו נאסר להיטמא למתים, אך מותר לו להיטמא לקרובים אלו, על הנזיר הדבר נאסר <br>  <b>כִּי נֵזֶר</b>, כתר<br>  <b>אֱלֹהָיו עַל רֹאשׁוֹ.</b> שערותיו הארוכות של הנזיר מסמלות באופן פיזי את נזירותו, כלומר את קרבתו המיוחדת לה'.
(ח) בהתנהגויותיו החורגות מהמקובל במאכל ובמשתה, במראה שערו הארוך ובזהירותו מלהיטמא למתים – <br>  <b>כֹּל יְמֵי נִזְרוֹ קָדֹשׁ הוּא לַה'.</b>
(ט) גם אם הנזיר נמנע ממגע במת – <br>  <b>וְכִי יָמוּת מֵת עָלָיו בְּפֶתַע פִּתְאֹם,</b> בעצם השהייה תחת קורת גג משותפת עם המת – <br>  <b>וְטִמֵּא</b> המת<br>  את הנזיר ואת<br>  <b>רֹאשׁ נִזְרוֹ,</b> נזר השֵׂער שעל ראשו, כלומר נזירותו נפגמה.<br>  כיוון שמדובר בטומאת מת – היא נמשכת שבעה ימים. <br>  <b>וְגִלַּח רֹאשׁוֹ בְּיוֹם טָהֳרָתוֹ, בַּיּוֹם הַשְּׁבִיעִי יְגַלְּחֶנּוּ.</b>
(י) <b>וּבַיּוֹם הַשְּׁמִינִי יָבִא שְׁתֵּי תֹרִים אוֹ שְׁנֵי בְּנֵי יוֹנָה אֶל הַכֹּהֵן, אֶל פֶּתַח אֹהֶל מוֹעֵד.</b>
(יא) <b>וְעָשָׂה הַכֹּהֵן אֶחָד</b> מהם <br>  <b>לְחַטָּאת וְאֶחָד לְעֹלָה, וְכִפֶּר עָלָיו מֵאֲשֶׁר חָטָא עַל הַנָּפֶשׁ,</b> כשנטמא למת ונזירותו נפגמה אובייקטיבית, אף על פי שהדבר אירע בעל כורחו.<br>  <b>וְקִדַּשׁ אֶת רֹאשׁוֹ בַּיּוֹם הַהוּא.</b> ביום השמיני ישוב השֵּׂער ויתקדש בקדושת הנזירות.
(יב) <b>וְהִזִּיר לַה' אֶת יְמֵי נִזְרוֹ,</b> יקיים מחדש את ימי הנזירות שהתחייב עליהם מראש, ונוסף על כך – <br>  <b>וְהֵבִיא כֶּבֶשׂ בֶּן שְׁנָתוֹ לְאָשָׁם</b> לגמור את כפרתו. <br>  <b>וְהַיָּמִים הָרִאשֹׁנִים</b>, שבהם נשמרה נזירותו<br>  <b>יִפְּלוּ</b> מן החשבון ויתבטלו, ועליו להתחיל למנותם שנית<br>  <b>כִּי טָמֵא נִזְרוֹ.</b>
(יג) <b>וְזֹאת תּוֹרַת הַנָּזִיר בְּיוֹם מְלֹאת יְמֵי נִזְרוֹ</b>, כאשר מתממש הנדר ללא תקלות. <br>  <b>יָבִיא אֹתוֹ</b>– את עצמו<br>  <br>  <b>אֶל פֶּתַח אֹהֶל מוֹעֵד.</b>
(יד) <b>וְהִקְרִיב אֶת קָרְבָּנוֹ לַה': כֶּבֶשׂ בֶּן שְׁנָתוֹ תָמִים אֶחָד לְעֹלָה וְכַבְשָׂה אַחַת בַּת שְׁנָתָהּ תְּמִימָה לְחַטָּאת וְאַיִל אֶחָד תָּמִים לִשְׁלָמִים.</b>
(טו) <b>וְסַל מַצּוֹת</b> משני סוגי לחמים העשויים<br>  <b>סֹלֶת חַלֹּת בְּלוּלֹת בַּשֶּׁמֶן וּרְקִיקֵי מַצּוֹת</b> דקים<br>  <b>מְשֻׁחִים בַּשָּׁמֶן,</b><br>  <b>וּמִנְחָתָם וְנִסְכֵּיהֶם</b> של קרבנות הבהמה, המחייבים גם מנחה וגם נסכים מעבר למתנת הלחם המיוחדת הזו.
(טז) <b>וְהִקְרִיב הַכֹּהֵן לִפְנֵי ה', וְעָשָׂה</b><br>  <b>אֶת חַטָּאתוֹ וְאֶת עֹלָתוֹ.</b>
(יז) <b>וְאֶת הָאַיִל יַעֲשֶׂה זֶבַח שְׁלָמִים לַה'</b> נוסף <br>  <b>עַל סַל הַמַּצּוֹת, וְעָשָׂה הַכֹּהֵן אֶת מִנְחָתוֹ וְאֶת נִסְכּוֹ.</b>
(יח) בסיום הקרבת הקרבנות – <br>  <b>וְגִלַּח הַנָּזִיר פֶּתַח אֹהֶל מוֹעֵד אֶת רֹאשׁ נִזְרוֹ</b>. ובמקרה זה – בניגוד לנזירות שנקטעה – התגלחת תסמל את סיום הנזירות וחזרתו לדרך החיים החברתית המקובלת. <br>  <b>וְלָקַח אֶת שְׂעַר רֹאשׁ נִזְרוֹ</b> אחרי התגלחת,<br>  <b>וְנָתַן עַל הָאֵשׁ אֲשֶׁר תַּחַת זֶבַח הַשְּׁלָמִים.</b> על אותה אש יתבשל קרבן השלמים ויישרפו שערותיו הגזוזות. ייתכן שיש בכך ביטוי לקדושה כלשהי שיש בשערות, שבגללה אין להשתמש בהן לצרכים אחרים.
(יט) <b>וְלָקַח הַכֹּהֵן אֶת הַזְּרֹעַ</b>, הרגל הקדמית<br>  <b>בְּשֵׁלָה</b>, המבושלת<br>  <b>מִן הָאַיִל</b> של זבח השלמים <br>  <b>וְחַלַּת מַצָּה אַחַת מִן הַסַּל וּרְקִיק מַצָּה אֶחָד,</b><br>  <b>וְנָתַן</b> את שלושתם <br>  <b>עַל כַּפֵּי הַנָּזִיר אַחַר הִתְגַּלְּחוֹ אֶת נִזְרוֹ</b>, שערו. כפות הנזיר שנכללו בהנפת הכהן רומזות לכך שהנזיר עצמו נעשה כעין קרבן.
(כ) <b>וְהֵנִיף אוֹתָם הַכֹּהֵן תְּנוּפָה לִפְנֵי ה', קֹדֶשׁ הוּא לַכֹּהֵן</b>. 'זרוע' האיל היא חלק מן המתנות שמקבל הכהן.<br>  <b>עַל</b>, עם<br>  <b>חֲזֵה הַתְּנוּפָה</b><br>  <b>וְעַל</b>, ועם<br>  <b>שׁוֹק הַתְּרוּמָה</b> הניתנים לכהנים מכל קרבן שלמים אחר. <br>  <b>וְאַחַר</b> כך<br>  <b>יִשְׁתֶּה הַנָּזִיר יָיִן,</b> יוּתר לו לשתות יין.
(כא) <b>זֹאת תּוֹרַת הַנָּזִיר אֲשֶׁר יִדֹּר, קָרְבָּנוֹ לַה' עַל נִזְרוֹ</b>, בקרבן שתואר כאן מחויב כל נזיר, <br>  <b>מִלְּבַד</b> הנזיר <br>  <b>אֲשֶׁר תַּשִּׂיג יָדוֹ</b> יותר מכך,<br>  <b>כְּפִי נִדְרוֹ אֲשֶׁר יִדֹּר</b>– <br>  <b>כֵּן יַעֲשֶׂה</b> נוסף <br>  <b>עַל תּוֹרַת נִזְרוֹ</b> הקבועה, הכוללת כבש וכבשה בני שנה לעולה ולחטאת, איל לשלמים וקרבנות לחם.
(כב) <b>וַיְדַבֵּר ה' אֶל מֹשֶׁה לֵּאמֹר:</b>
(כג) <b>דַּבֵּר אֶל אַהֲרֹן וְאֶל בָּנָיו לֵאמֹר: כֹּה תְבָרֲכוּ אֶת בְּנֵי יִשְׂרָאֵל, אָמוֹר לָהֶם</b> את הדברים הבאים:
(כד) <b>יְבָרֶכְךָ ה' וְיִשְׁמְרֶךָ.</b> אדם שהתברך בברכה ישירה עלול לאבדה מחמת מאורעות רעים. את ברכת השמירה המתלווה אל גוף הברכה אפשר אפוא להסביר כהתמדתה של הטובה.
(כה) <b>יָאֵר ה' פָּנָיו אֵלֶיךָ,</b> ה' יתייחס אליך במאור פנים <br>  <b>וִיחֻנֶּךָּ,</b> יחונן אותך, וכן: אתה תישא חן בעיניו.
(כו) <b>יִשָּׂא ה' פָּנָיו אֵלֶיךָ.</b> ה' יעניק לך מעמד מועדף. <br>  <b>וְיָשֵׂם לְךָ שָׁלוֹם,</b> שלמות, שלווה, נחת רוח והשלמה.
(כז) <b>וְשָׂמוּ אֶת שְׁמִי עַל בְּנֵי יִשְׂרָאֵל,</b> בכך שהכהנים יברכו את בני ישראל בשלושת הפסוקים הללו, שבכל אחד מהם מופיע שמי, הם ישימו עליהם את שמי. <br>  <b>וַאֲנִי אֲבָרֲכֵם.</b> הכהנים ימשיכו את ברכתי. הכהנים אינם אלא מעין צינור לשפע טובתי.
<h2>פרק ז</h2>
(א) <b>וַיְהִי בְּיוֹם כַּלּוֹת מֹשֶׁה לְהָקִים אֶת הַמִּשְׁכָּן, וַיִּמְשַׁח אֹתוֹ</b> בשמן המשחה, <br>  <b>וַיְקַדֵּשׁ אֹתוֹ</b> במשיחה זו <br>  <b>וְ</b> כן <br>  <b>אֶת כָּל כֵּלָיו וְאֶת הַמִּזְבֵּחַ וְאֶת כָּל כֵּלָיו, וַיִּמְשָׁחֵם וַיְקַדֵּשׁ אֹתָם.</b>
(ב) <b>וַיַּקְרִיבוּ נְשִׂיאֵי יִשְׂרָאֵל, רָאשֵׁי בֵּית אֲבֹתָם</b>– <br>  <b>הֵם נְשִׂיאֵי הַמַּטֹּת,</b> השבטים.<br>  בספר שמות תוארה הקמת מערכת היררכית של שופטים ושוטרים על העם, אך היחידות המשמעותיות הבסיסיות נותרו השבטים, ובראשיהם – הנשיא שייצג כל אחד מן השבטים. <br>  <b>הֵם הָעֹמְדִים עַל הַפְּקֻדִים,</b> המסייעים למשה במפקד.
(ג) <b>וַיָּבִיאוּ אֶת קָרְבָּנָם לִפְנֵי ה': שֵׁשׁ עֶגְלֹת צָב,</b> עגלות מטוקסות, אולי מכוסות וקמורות,<br>  שהיו כנראה חריגות, שכן רוב העגלות באותם ימים לא היו מקוּרות. יש להניח שהנשיאים בנו את העגלות במיוחד לשם המשכן כי לא סביר שיצאו אתן ממצרים. <br>  <b>וּשְׁנֵי עָשָׂר בָּקָר</b> לגרירת העגלות. <br>  <b>עֲגָלָה עַל</b>, בעבור<br>  <b>שְׁנֵי הַנְּשִׂאִים.</b> כל שני נשיאים נתנו עגלה אחת. מכאן שהמתנות היו מתואמות, <br>  <b>וְשׁוֹר לְ</b> כל<br>  <b>אֶחָד,</b> כך שהיו שנים-עשר בקר. <br>  <b>וַיַּקְרִיבוּ</b>, קירבו<br>  <b>אוֹתָם לִפְנֵי הַמִּשְׁכָּן.</b>
(ד) <b>וַיֹּאמֶר ה' אֶל מֹשֶׁה לֵּאמֹר:</b>
(ה) <b>קַח מֵאִתָּם</b> את המתנות, למרות שלא הופיעו ברשימת הפריטים הדרושים מראש, <br>  <b>וְהָיוּ לַעֲבֹד אֶת עֲבֹדַת</b>, לשאת את משא<br>  <b>אֹהֶל מוֹעֵד.</b><br>  <b>וְנָתַתָּה אוֹתָם</b>,<br>  את העגלות והבקר<br>  <b>אֶל הַלְוִיִּם,</b> ויש לחלקם ביניהם<br>  <b>אִישׁ כְּפִי עֲבֹדָתוֹ.</b>
(ו) <b>וַיִּקַּח מֹשֶׁה אֶת הָעֲגָלֹת וְאֶת הַבָּקָר, וַיִּתֵּן אוֹתָם אֶל הַלְוִיִּם:</b>
(ז) <b>אֵת שְׁתֵּי הָעֲגָלֹת וְאֵת אַרְבַּעַת הַבָּקָר נָתַן לִבְנֵי גֵרְשׁוֹן</b>– <br>  <b>כְּפִי עֲבֹדָתָם.</b> בני גרשון עסקו בעיקר במה שהיה עשוי מאריגים ומעורות. אפשר היה לשאת את כל אלה בידיים, אך קל יותר היה לשאת את המשא הרב הזה בעגלות. גודל העגלות אינו ידוע, אבל כנראה היו גדולות למדי, כך ששתיים מהן הספיקו למשא בני גרשון.
(ח) <b>וְאֵת אַרְבַּע הָעֲגָלֹת וְאֵת שְׁמֹנַת הַבָּקָר נָתַן לִבְנֵי מְרָרִי</b>– <br>  <b>כְּפִי עֲבֹדָתָם</b>. כיוון שבני מררי נשאו את קרשי המשכן ואת עמודיו, הם נזקקו לעגלות רבות יותר. <br>  <b>בְּיַד אִיתָמָר בֶּן אַהֲרֹן הַכֹּהֵן.</b>
(ט) <b>וְלִבְנֵי קְהָת לֹא נָתָן</b> משה לא עגלות ולא בקר <br>  <b>כִּי עֲבֹדַת</b>, משא <br>  <b>הַקֹּדֶשׁ</b>, כלי המקדש<br>  <b>עֲלֵהֶם,</b> על גופם, <br>  <b>בַּכָּתֵף יִשָּׂאוּ,</b> ואינם רשאים להעבירם לבעלי חיים או לאמצעי הובלה אחרים.
(י) <b>וַיַּקְרִיבוּ הַנְּשִׂאִים אֵת חֲנֻכַּת הַמִּזְבֵּחַ בְּיוֹם הִמָּשַׁח אֹתוֹ, וַיַּקְרִיבוּ</b>, הגישו<br>  <br>  <b>הַנְּשִׂיאִם</b> בעצמם <br>  <b>אֶת קָרְבָּנָם</b> המיוחד<br>  <b>לִפְנֵי הַמִּזְבֵּחַ.</b>
(יא) <b>וַיֹּאמֶר ה' אֶל מֹשֶׁה: נָשִׂיא אֶחָד לַיּוֹם, נָשִׂיא אֶחָד לַיּוֹם, יַקְרִיבוּ אֶת קָרְבָּנָם לַחֲנֻכַּת הַמִּזְבֵּחַ,</b> כדי לתת לכל אחד מהם את מקומו הראוי. ה' הורה על עיצוב מבנה טקסי אחיד, שבו יובאו המתנות יום אחר יום במשך שנים-עשר הימים הראשונים לחנוכת המזבח.
(יב) <b>וַיְהִי הַמַּקְרִיב בַּיּוֹם הָרִאשׁוֹן אֶת קָרְבָּנוֹ</b>– <br>  <b>נַחְשׁוֹן בֶּן עַמִּינָדָב לְמַטֵּה יְהוּדָה.</b>
(יג) <b>וְקָרְבָּנוֹ:קַעֲרַת כֶּסֶף אַחַת</b>– <br>  <b>שְׁלֹשִׁים וּמֵאָה</b> שקלי כסף<br>  <b>מִשְׁקָלָהּ,</b> כ-1,300 גרם.<br>  גודלה של הקערה יכול להגיע – בהתאם למבנה הקערה ועוביה – לקוטר של 50 ס"מ;<br>  <b>מִזְרָק</b>– כלי קיבול, דק יותר מקערה,<br>  מעין ספל גדול או דלי<br>  <b>אֶחָד</b>, עשוי<br>  <b>כֶּסֶף</b> ומשקלו <br>  <b>שִׁבְעִים שֶׁקֶל בְּשֶׁקֶל הַקֹּדֶשׁ</b>. במשכן נועדו המִזרקים ככלי קיבול-נוזלים שבאמצעותם זרקו את הדם על המזבח. כאן עדיין אין משתמשים בהם באופן הרגיל, אלא <br>  <b>שְׁנֵיהֶם</b>, הקערה והמזרק היו <br>  <b>מְלֵאִים סֹלֶת בְּלוּלָה בַשֶּׁמֶן לְמִנְחָה;</b>
(יד) בנוסף – <br>  <b>כַּף אַחַת</b> שמשקלה <br>  <b>עֲשָׂרָה</b> שקלים, עשויה <br>  <b>זָהָב</b>ו<br>  <b>מְלֵאָה קְטֹרֶת;</b> הכף קטנה יותר מן הקערה והמזרק, אך היא מכילה קטורת, היקרה מן הסולת. הקרבן הכיל את הכלים עם תכולתם.
(טו) מקרבן הדומם והצומח לבעלי החיים – <br>  <b>פַּר אֶחָד בֶּן בָּקָר, אַיִל אֶחָד, כֶּבֶשׂ אֶחָד</b>, בן מינו של האיל אך צעיר ממנו <br>  <b>בֶּן שְׁנָתוֹ</b>– שלושתם <br>  <b>לְעֹלָה;</b>
(טז) <b>שְׂעִיר עִזִּים</b> זכר<br>  <br>  <b>אֶחָד לְחַטָּאת;</b>
(יז) <b>וּלְזֶבַח הַשְּׁלָמִים</b>, קרבן המתנה הנאכל הן על ידי בעליו הן על ידי הכהנים<br>  <b>: בָּקָר</b>– <br>  <b>שְׁנַיִם, אֵילִם</b>– <br>  <b>חֲמִשָּׁה, עַתּוּדִים</b>, תיישים – <br>  <b>חֲמִשָּׁה, כְּבָשִׂים בְּנֵי שָׁנָה</b>– <br>  <b>חֲמִשָּׁה. זֶה קָרְבַּן נַחְשׁוֹן בֶּן עַמִּינָדָב.</b>
(יח) <b>בַּיּוֹם הַשֵּׁנִי הִקְרִיב נְתַנְאֵל בֶּן צוּעָר, נְשִׂיא יִשָּׂשכָר,</b> שכן יששכר נמנה על דגל מחנה יהודה ברשימת הדגלים,<br>  והוא מופיע מיד לאחריו.
(יט) <b>הִקְרִב אֶת קָרְבָּנוֹ</b> הזהה לחלוטין לקרבן קודמו<br>  <b>: קַעֲרַת כֶּסֶף אַחַת</b>– <br>  <b>שְׁלֹשִׁים וּמֵאָה מִשְׁקָלָהּ; מִזְרָק אֶחָד כֶּסֶף</b>– <br>  <b>שִׁבְעִים שֶׁקֶל בְּשֶׁקֶל הַקֹּדֶשׁ, שְׁנֵיהֶם מְלֵאִים סֹלֶת בְּלוּלָה בַשֶּׁמֶן לְמִנְחָה;</b>
(כ) <b>כַּף אַחַת עֲשָׂרָה זָהָב מְלֵאָה קְטֹרֶת;</b>
(כא) <b>פַּר אֶחָד בֶּן בָּקָר, אַיִל אֶחָד, כֶּבֶשׂ אֶחָד בֶּן שְׁנָתוֹ</b>– <br>  <b>לְעֹלָה;</b>
(כב) <b>שְׂעִיר עִזִּים אֶחָד</b>– <br>  <b>לְחַטָּאת;</b>
(כג) <b>וּלְזֶבַח הַשְּׁלָמִים: בָּקָר</b>– <br>  <b>שְׁנַיִם, אֵילִם</b>– <br>  <b>חֲמִשָּׁה, עַתּוּדִים</b>– <br>  <b>חֲמִשָּׁה, כְּבָשִׂים בְּנֵי שָׁנָה</b>– <br>  <b>חֲמִשָּׁה. זֶה קָרְבַּן נְתַנְאֵל בֶּן צוּעָר.</b>
(כד) <b>בַּיּוֹם הַשְּׁלִישִׁי נָשִׂיא לִבְנֵי זְבוּלֻן</b>– <br>  <b>אֱלִיאָב בֶּן חֵלֹן.</b>
(כה) <b>קָרְבָּנוֹ: קַעֲרַת כֶּסֶף אַחַת</b>– <br>  <b>שְׁלֹשִׁים וּמֵאָה מִשְׁקָלָהּ; מִזְרָק אֶחָד כֶּסֶף</b>– <br>  <b>שִׁבְעִים שֶׁקֶל בְּשֶׁקֶל הַקֹּדֶשׁ, שְׁנֵיהֶם מְלֵאִים סֹלֶת בְּלוּלָה בַשֶּׁמֶן לְמִנְחָה;</b>
(כו) <b>כַּף אַחַת עֲשָׂרָה זָהָב מְלֵאָה קְטֹרֶת;</b>
(כז) <b>פַּר אֶחָד בֶּן בָּקָר, אַיִל אֶחָד, כֶּבֶשׂ אֶחָד בֶּן שְׁנָתוֹ</b>– <br>  <b>לְעֹלָה;</b>
(כח) <b>שְׂעִיר עִזִּים אֶחָד</b>– <br>  <b>לְחַטָּאת;</b>
(כט) <b>וּלְזֶבַח הַשְּׁלָמִים: בָּקָר</b>– <br>  <b>שְׁנַיִם, אֵילִם</b>– <br>  <b>חֲמִשָּׁה, עַתּוּדִים</b>– <br>  <b>חֲמִשָּׁה, כְּבָשִׂים בְּנֵי שָׁנָה</b>– <br>  <b>חֲמִשָּׁה. זֶה קָרְבַּן אֱלִיאָב בֶּן חֵלֹן.</b>
(ל) <b>בַּיּוֹם הָרְבִיעִי נָשִׂיא לִבְנֵי רְאוּבֵן</b>– <br>  <b>אֱלִיצוּר בֶּן שְׁדֵיאוּר.</b>
(לא) <b>קָרְבָּנוֹ: קַעֲרַת כֶּסֶף אַחַת</b>– <br>  <b>שְׁלֹשִׁים וּמֵאָה מִשְׁקָלָהּ; מִזְרָק אֶחָד כֶּסֶף</b>– <br>  <b>שִׁבְעִים שֶׁקֶל בְּשֶׁקֶל הַקֹּדֶשׁ, שְׁנֵיהֶם מְלֵאִים סֹלֶת בְּלוּלָה בַשֶּׁמֶן לְמִנְחָה;</b>
(לב) <b>כַּף אַחַת עֲשָׂרָה זָהָב מְלֵאָה קְטֹרֶת;</b>
(לג) <b>פַּר אֶחָד בֶּן בָּקָר, אַיִל אֶחָד, כֶּבֶשׂ אֶחָד בֶּן שְׁנָתוֹ</b>– <br>  <b>לְעֹלָה;</b>
(לד) <b>שְׂעִיר עִזִּים אֶחָד</b>– <br>  <b>לְחַטָּאת;</b>
(לה) <b>וּלְזֶבַח הַשְּׁלָמִים: בָּקָר</b>– <br>  <b>שְׁנַיִם, אֵילִם</b>– <br>  <b>חֲמִשָּׁה, עַתּוּדִים</b>– <br>  <b>חֲמִשָּׁה, כְּבָשִׂים בְּנֵי שָׁנָה</b>– <br>  <b>חֲמִשָּׁה. זֶה קָרְבַּן אֱלִיצוּר בֶּן שְׁדֵיאוּר.</b>
(לו) <b>בַּיּוֹם הַחֲמִישִׁי נָשִׂיא לִבְנֵי שִׁמְעוֹן</b>– <br>  <b>שְׁלֻמִיאֵל בֶּן צוּרִישַׁדָּי.</b>
(לז) <b>קָרְבָּנוֹ: קַעֲרַת כֶּסֶף אַחַת</b>– <br>  <b>שְׁלֹשִׁים וּמֵאָה מִשְׁקָלָהּ; מִזְרָק אֶחָד כֶּסֶף</b>– <br>  <b>שִׁבְעִים שֶׁקֶל בְּשֶׁקֶל הַקֹּדֶשׁ, שְׁנֵיהֶם מְלֵאִים סֹלֶת בְּלוּלָה בַשֶּׁמֶן לְמִנְחָה;</b>
(לח) <b>כַּף אַחַת עֲשָׂרָה זָהָב מְלֵאָה קְטֹרֶת;</b>
(לט) <b>פַּר אֶחָד בֶּן בָּקָר, אַיִל אֶחָד, כֶּבֶשׂ אֶחָד בֶּן שְׁנָתוֹ</b>– <br>  <b>לְעֹלָה;</b>
(מ) <b>שְׂעִיר עִזִּים אֶחָד</b>– <br>  <b>לְחַטָּאת;</b>
(מא) <b>וּלְזֶבַח הַשְּׁלָמִים: בָּקָר</b>– <br>  <b>שְׁנַיִם, אֵילִם</b>– <br>  <b>חֲמִשָּׁה, עַתּוּדִים</b>– <br>  <b>חֲמִשָּׁה, כְּבָשִׂים בְּנֵי שָׁנָה</b>– <br>  <b>חֲמִשָּׁה. זֶה קָרְבַּן שְׁלֻמִיאֵל בֶּן צוּרִישַׁדָּי.</b>
(מב) <b>בַּיּוֹם הַשִּׁשִּׁי נָשִׂיא לִבְנֵי גָד</b>– <br>  <b>אֶלְיָסָף בֶּן דְּעוּאֵל.</b>
(מג) <b>קָרְבָּנוֹ: קַעֲרַת כֶּסֶף אַחַת</b>– <br>  <b>שְׁלֹשִׁים וּמֵאָה מִשְׁקָלָהּ; מִזְרָק אֶחָד כֶּסֶף</b>– <br>  <b>שִׁבְעִים שֶׁקֶל בְּשֶׁקֶל הַקֹּדֶשׁ, שְׁנֵיהֶם מְלֵאִים סֹלֶת בְּלוּלָה בַשֶּׁמֶן לְמִנְחָה;</b>
(מד) <b>כַּף אַחַת עֲשָׂרָה זָהָב מְלֵאָה קְטֹרֶת;</b>
(מה) <b>פַּר אֶחָד בֶּן בָּקָר, אַיִל אֶחָד, כֶּבֶשׂ אֶחָד בֶּן שְׁנָתוֹ</b>– <br>  <b>לְעֹלָה;</b>
(מו) <b>שְׂעִיר עִזִּים אֶחָד</b>– <br>  <b>לְחַטָּאת;</b>
(מז) <b>וּלְזֶבַח הַשְּׁלָמִים: בָּקָר</b>– <br>  <b>שְׁנַיִם, אֵילִם</b>– <br>  <b>חֲמִשָּׁה, עַתּוּדִים</b>– <br>  <b>חֲמִשָּׁה, כְּבָשִׂים בְּנֵי שָׁנָה</b>– <br>  <b>חֲמִשָּׁה. זֶה קָרְבַּן אֶלְיָסָף בֶּן דְּעוּאֵל.</b>
(מח) <b>בַּיּוֹם הַשְּׁבִיעִי נָשִׂיא לִבְנֵי אֶפְרָיִם</b>– <br>  <b>אֱלִישָׁמָע בֶּן עַמִּיהוּד.</b>
(מט) <b>קָרְבָּנוֹ: קַעֲרַת כֶּסֶף אַחַת</b>– <br>  <b>שְׁלֹשִׁים וּמֵאָה מִשְׁקָלָהּ; מִזְרָק אֶחָד כֶּסֶף</b>– <br>  <b>שִׁבְעִים שֶׁקֶל בְּשֶׁקֶל הַקֹּדֶשׁ, שְׁנֵיהֶם מְלֵאִים סֹלֶת בְּלוּלָה בַשֶּׁמֶן לְמִנְחָה;</b>
(נ) <b>כַּף אַחַת עֲשָׂרָה זָהָב מְלֵאָה קְטֹרֶת;</b>
(נא) <b>פַּר אֶחָד בֶּן בָּקָר, אַיִל אֶחָד, כֶּבֶשׂ אֶחָד בֶּן שְׁנָתוֹ</b>– <br>  <b>לְעֹלָה;</b>
(נב) <b>שְׂעִיר עִזִּים אֶחָד</b>– <br>  <b>לְחַטָּאת;</b>
(נג) <b>וּלְזֶבַח הַשְּׁלָמִים: בָּקָר</b>– <br>  <b>שְׁנַיִם, אֵילִם</b>– <br>  <b>חֲמִשָּׁה, עַתּוּדִים</b>– <br>  <b>חֲמִשָּׁה, כְּבָשִׂים בְּנֵי שָׁנָה</b>– <br>  <b>חֲמִשָּׁה. זֶה קָרְבַּן אֱלִישָׁמָע בֶּן עַמִּיהוּד.</b>
(נד) <b>בַּיּוֹם הַשְּׁמִינִי נָשִׂיא לִבְנֵי מְנַשֶּׁה</b>– <br>  <b>גַּמְלִיאֵל בֶּן פְּדָהצוּר.</b>
(נה) <b>קָרְבָּנוֹ: קַעֲרַת כֶּסֶף אַחַת</b>– <br>  <b>שְׁלֹשִׁים וּמֵאָה מִשְׁקָלָהּ; מִזְרָק אֶחָד כֶּסֶף</b>– <br>  <b>שִׁבְעִים שֶׁקֶל בְּשֶׁקֶל הַקֹּדֶשׁ, שְׁנֵיהֶם מְלֵאִים סֹלֶת בְּלוּלָה בַשֶּׁמֶן לְמִנְחָה;</b>
(נו) <b>כַּף אַחַת עֲשָׂרָה זָהָב מְלֵאָה קְטֹרֶת;</b>
(נז) <b>פַּר אֶחָד בֶּן בָּקָר, אַיִל אֶחָד, כֶּבֶשׂ אֶחָד בֶּן שְׁנָתוֹ</b>– <br>  <b>לְעֹלָה;</b>
(נח) <b>שְׂעִיר עִזִּים אֶחָד</b>– <br>  <b>לְחַטָּאת;</b>
(נט) <b>וּלְזֶבַח הַשְּׁלָמִים: בָּקָר</b>– <br>  <b>שְׁנַיִם, אֵילִם</b>– <br>  <b>חֲמִשָּׁה, עַתּוּדִים</b>– <br>  <b>חֲמִשָּׁה, כְּבָשִׂים בְּנֵי שָׁנָה</b>– <br>  <b>חֲמִשָּׁה. זֶה קָרְבַּן גַּמְלִיאֵל בֶּן פְּדָהצוּר.</b>
(ס) <b>בַּיּוֹם הַתְּשִׁיעִי נָשִׂיא לִבְנֵי בִנְיָמִן</b>– <br>  <b>אֲבִידָן בֶּן גִּדְעֹנִי.</b>
(סא) <b>קָרְבָּנוֹ: קַעֲרַת כֶּסֶף אַחַת</b>– <br>  <b>שְׁלֹשִׁים וּמֵאָה מִשְׁקָלָהּ; מִזְרָק אֶחָד כֶּסֶף</b>– <br>  <b>שִׁבְעִים שֶׁקֶל בְּשֶׁקֶל הַקֹּדֶשׁ; שְׁנֵיהֶם מְלֵאִים סֹלֶת בְּלוּלָה בַשֶּׁמֶן לְמִנְחָה;</b>
(סב) <b>כַּף אַחַת עֲשָׂרָה זָהָב מְלֵאָה קְטֹרֶת;</b>
(סג) <b>פַּר אֶחָד בֶּן בָּקָר, אַיִל אֶחָד, כֶּבֶשׂ אֶחָד בֶּן שְׁנָתוֹ</b>– <br>  <b>לְעֹלָה;</b>
(סד) <b>שְׂעִיר עִזִּים אֶחָד</b>– <br>  <b>לְחַטָּאת;</b>
(סה) <b>וּלְזֶבַח הַשְּׁלָמִים: בָּקָר</b>– <br>  <b>שְׁנַיִם, אֵילִם</b>– <br>  <b>חֲמִשָּׁה, עַתּוּדִים</b>– <br>  <b>חֲמִשָּׁה, כְּבָשִׂים בְּנֵי שָׁנָה</b>– <br>  <b>חֲמִשָּׁה. זֶה קָרְבַּן אֲבִידָן בֶּן גִּדְעֹנִי.</b>
(סו) <b>בַּיּוֹם הָעֲשִׂירִי נָשִׂיא לִבְנֵי דָן</b>– <br>  <b>אֲחִיעֶזֶר בֶּן עַמִּישַׁדָּי.</b>
(סז) <b>קָרְבָּנוֹ: קַעֲרַת כֶּסֶף אַחַת</b>– <br>  <b>שְׁלֹשִׁים וּמֵאָה מִשְׁקָלָהּ; מִזְרָק אֶחָד כֶּסֶף</b>– <br>  <b>שִׁבְעִים שֶׁקֶל בְּשֶׁקֶל הַקֹּדֶשׁ, שְׁנֵיהֶם מְלֵאִים סֹלֶת בְּלוּלָה בַשֶּׁמֶן לְמִנְחָה;</b>
(סח) <b>כַּף אַחַת עֲשָׂרָה זָהָב מְלֵאָה קְטֹרֶת;</b>
(סט) <b>פַּר אֶחָד בֶּן בָּקָר, אַיִל אֶחָד, כֶּבֶשׂ אֶחָד בֶּן שְׁנָתוֹ</b>– <br>  <b>לְעֹלָה;</b>
(ע) <b>שְׂעִיר עִזִּים אֶחָד</b>– <br>  <b>לְחַטָּאת;</b>
(עא) <b>וּלְזֶבַח הַשְּׁלָמִים: בָּקָר</b>– <br>  <b>שְׁנַיִם, אֵילִם</b>– <br>  <b>חֲמִשָּׁה, עַתּוּדִים</b>– <br>  <b>חֲמִשָּׁה, כְּבָשִׂים בְּנֵי שָׁנָה</b>– <br>  <b>חֲמִשָּׁה. זֶה קָרְבַּן אֲחִיעֶזֶר בֶּן עַמִּישַׁדָּי.</b>
(עב) <b>בְּיוֹם עַשְׁתֵּי עָשָׂר יוֹם</b>, האחד-עשר<br>  <b>נָשִׂיא לִבְנֵי אָשֵׁר</b>– <br>  <b>פַּגְעִיאֵל בֶּן עָכְרָן.</b>
(עג) <b>קָרְבָּנוֹ: קַעֲרַת כֶּסֶף אַחַת</b>– <br>  <b>שְׁלֹשִׁים וּמֵאָה מִשְׁקָלָהּ; מִזְרָק אֶחָד כֶּסֶף</b>– <br>  <b>שִׁבְעִים שֶׁקֶל בְּשֶׁקֶל הַקֹּדֶשׁ, שְׁנֵיהֶם מְלֵאִים סֹלֶת בְּלוּלָה בַשֶּׁמֶן לְמִנְחָה;</b>
(עד) <b>כַּף אַחַת עֲשָׂרָה זָהָב מְלֵאָה קְטֹרֶת;</b>
(עה) <b>פַּר אֶחָד בֶּן בָּקָר, אַיִל אֶחָד, כֶּבֶשׂ אֶחָד בֶּן שְׁנָתוֹ</b>– <br>  <b>לְעֹלָה;</b>
(עו) <b>שְׂעִיר עִזִּים אֶחָד</b>– <br>  <b>לְחַטָּאת;</b>
(עז) <b>וּלְזֶבַח הַשְּׁלָמִים: בָּקָר</b>– <br>  <b>שְׁנַיִם, אֵילִם</b>– <br>  <b>חֲמִשָּׁה, עַתּוּדִים</b>– <br>  <b>חֲמִשָּׁה, כְּבָשִׂים בְּנֵי שָׁנָה</b>– <br>  <b>חֲמִשָּׁה. זֶה קָרְבַּן פַּגְעִיאֵל בֶּן עָכְרָן.</b>
(עח) <b>בְּיוֹם שְׁנֵים עָשָׂר יוֹם נָשִׂיא לִבְנֵי נַפְתָּלִי</b>– <br>  <b>אֲחִירַע בֶּן עֵינָן.</b>
(עט) <b>קָרְבָּנוֹ: קַעֲרַת כֶּסֶף אַחַת</b>– <br>  <b>שְׁלֹשִׁים וּמֵאָה מִשְׁקָלָהּ; מִזְרָק אֶחָד כֶּסֶף</b>– <br>  <b>שִׁבְעִים שֶׁקֶל בְּשֶׁקֶל הַקֹּדֶשׁ, שְׁנֵיהֶם מְלֵאִים סֹלֶת בְּלוּלָה בַשֶּׁמֶן לְמִנְחָה;</b>
(פ) <b>כַּף אַחַת עֲשָׂרָה זָהָב מְלֵאָה קְטֹרֶת;</b>
(פא) <b>פַּר אֶחָד בֶּן בָּקָר, אַיִל אֶחָד, כֶּבֶשׂ אֶחָד בֶּן שְׁנָתוֹ</b>– <br>  <b>לְעֹלָה;</b>
(פב) <b>שְׂעִיר עִזִּים אֶחָד</b>– <br>  <b>לְחַטָּאת;</b>
(פג) <b>וּלְזֶבַח הַשְּׁלָמִים: בָּקָר</b>– <br>  <b>שְׁנַיִם, אֵילִם</b>– <br>  <b>חֲמִשָּׁה, עַתּוּדִים</b>– <br>  <b>חֲמִשָּׁה, כְּבָשִׂים בְּנֵי שָׁנָה</b>– <br>  <b>חֲמִשָּׁה. זֶה קָרְבַּן אֲחִירַע בֶּן עֵינָן.</b>
(פד) <b>זֹאת חֲנֻכַּת הַמִּזְבֵּחַ בְּיוֹם הִמָּשַׁח אֹתוֹ</b>, שניתנה<br>  <b>מֵאֵת נְשִׂיאֵי יִשְׂרָאֵל: קַעֲרֹת כֶּסֶף</b>– <br>  <b>שְׁתֵּים עֶשְׂרֵה; מִזְרְקֵי כֶסֶף</b>– <br>  <b>שְׁנֵים עָשָׂר; כַּפּוֹת זָהָב</b>– <br>  <b>שְׁתֵּים עֶשְׂרֵה;</b> והפירוט:
(פה) <b>שְׁלֹשִׁים וּמֵאָה</b> שקל – משקל <br>  <b>הַקְּעָרָה הָאַחַת כֶּסֶף, וְשִׁבְעִים</b>– <br>  <b>הַמִּזְרָק הָאֶחָד.</b> סך<br>  <b>כֹּל כֶּסֶף הַכֵּלִים</b> שניתנו משנים-עשר הנשיאים – <br>  <b>אַלְפַּיִם וְאַרְבַּע מֵאוֹת בְּשֶׁקֶל הַקֹּדֶשׁ;</b>
(פו) <b>כַּפּוֹת זָהָב</b>– <br>  <b>שְׁתֵּים עֶשְׂרֵה מְלֵאֹת קְטֹרֶת</b>– <br>  <b>עֲשָׂרָה עֲשָׂרָה</b> שקלים<br>  <b>הַכַּף בְּשֶׁקֶל הַקֹּדֶשׁ. כָּל</b> משקל <br>  <b>זְהַב הַכַּפּוֹת</b>– <br>  <b>עֶשְׂרִים וּמֵאָה</b> ללא הקטורת;
(פז) <b>כָּל הַבָּקָר לָעֹלָה</b>– <br>  <b>שְׁנֵים עָשָׂר פָּרִים. אֵילִם</b>– <br>  <b>שְׁנֵים עָשָׂר, כְּבָשִׂים בְּנֵי שָׁנָה</b>– <br>  <b>שְׁנֵים עָשָׂר</b>– <br>  <b>וּמִנְחָתָם</b>. ככל קרבנות העולה גם אלו לֻווו במנחה; <br>  <b>וּשְׂעִירֵי עִזִּים</b>– <br>  <b>שְׁנֵים עָשָׂר לְחַטָּאת;</b>
(פח) <b>וְכֹל בְּקַר זֶבַח הַשְּׁלָמִים</b>– <br>  <b>עֶשְׂרִים וְאַרְבָּעָה פָּרִים, אֵילִם</b>– <br>  <b>שִׁשִּׁים, עַתֻּדִים</b>– <br>  <b>שִׁשִּׁים, כְּבָשִׂים בְּנֵי שָׁנָה</b>– <br>  <b>שִׁשִּׁים. זֹאת חֲנֻכַּת הַמִּזְבֵּחַ אַחֲרֵי הִמָּשַׁח אֹתוֹ.</b> לאחר שמשחו את המזבח הביאו את הקרבנות החגיגיים כחלק מטקס חניכתו.
(פט) <b>וּבְבֹא מֹשֶׁה אֶל אֹהֶל מוֹעֵד לְדַבֵּר אִתּוֹ</b>, עם ה', <br>  <b>וַיִּשְׁמַע אֶת הַקּוֹל מִדַּבֵּר אֵלָיו מֵעַל הַכַּפֹּרֶת אֲשֶׁר עַל אֲרֹן הָעֵדֻת, מִבֵּין שְׁנֵי הַכְּרֻבִים. וַיְדַבֵּר</b>, וכך ה' דיבר<br>  <b>אֵלָיו.</b> בכך יש משום הסבר לכל המתנות והתרומות שהובאו. אין מדובר במבנה סתמי, אלא באוהל שבו מתוועד ה' עם משה. המשכן הוא בחינת מכשיר הקשר של ה' אל עולמו, והתקשורת הישירה הזאת מתחוללת כאשר משה ניגש אל מול ארון הברית.
<h2>פרק ח</h2>
(א) <b>וַיְדַבֵּר ה' אֶל מֹשֶׁה לֵּאמֹר:</b>
(ב) <b>דַּבֵּר אֶל אַהֲרֹן וְאָמַרְתָּ אֵלָיו: בְּהַעֲלֹתְךָ</b>, כאשר תדליק<br>  <b>אֶת הַנֵּרֹת,</b><br>  <b>אֶל מוּל פְּנֵי</b>, הקנה המרכזי של<br>  <b>הַמְּנוֹרָה יָאִירוּ שִׁבְעַת הַנֵּרוֹת.</b> צורתם של הנרות – שהם כלי קיבול השמן והפתילה – מסתיימת בפִיה שאפשר להטותה בכיוונים שונים. אהרן מצווה שכל הפתילות יפנו אל הקנה המרכזי,<br>  או: אל השטח שמול הקנה האמצעי.
(ג) <b>וַיַּעַשׂ כֵּן אַהֲרֹן</b>– <br>  <b>אֶל מוּל פְּנֵי הַמְּנוֹרָה הֶעֱלָה נֵרֹתֶיהָ, כַּאֲשֶׁר צִוָּה ה' אֶת מֹשֶׁה.</b>
(ד) <b>וְזֶה</b> סיכום<br>  <b>מַעֲשֵׂה הַמְּנֹרָה: מִקְשָׁה</b>, גוש <br>  <b>זָהָב, עַד יְרֵכָהּ,</b> בסיס המנורה,<br>  <b>עַד פִּרְחָהּ</b>, הפרחים המעטרים את קניה – <br>  <b>מִקְשָׁה הִוא.</b> הכול עוצב מתוך גוש הזהב ללא הרכבה, ללא הדבקה וללא ריתוך. <br>  <b>כַּמַּרְאֶה אֲשֶׁר הֶרְאָה ה' אֶת מֹשֶׁה</b>– <br>  <b>כֵּן עָשָׂה אֶת הַמְּנֹרָה.</b> מן ההוראות המילוליות לבדן קשה היה לדעת כיצד יש לעצב את המנורה, כיצד צריכים להיראות כפתוריה ופרחיה ומה מספרם. משום כך ה' הראה למשה את דמותה בהר, ומשה יכול היה להורות לעושי המלאכה כיצד יש לבצעה.
(ה) <b>וַיְדַבֵּר ה' אֶל מֹשֶׁה לֵּאמֹר:</b>
(ו) <b>קַח אֶת הַלְוִיִּם מִתּוֹךְ בְּנֵי יִשְׂרָאֵל, וְטִהַרְתָּ אֹתָם.</b>
(ז) <b>וְכֹה תַעֲשֶׂה לָהֶם לְטַהֲרָם: הַזֵּה עֲלֵיהֶם מֵי חַטָּאת,</b> מי פרה אדומה,<br>  <br>  <b>וְהֶעֱבִירוּ תַעַר עַל כָּל בְּשָׂרָם.</b> עליהם לגלח את כל שערותיהם – שער הראש, הזקן ושער הגוף, <br>  <b>וְכִבְּסוּ בִגְדֵיהֶם,</b><br>  <b>וְהִטֶּהָרוּ</b> בטבילה.
(ח) <b>וְלָקְחוּ</b> הלויים<br>  <b>פַּר בֶּן בָּקָר</b> לעולה <br>  <b>וּמִנְחָתוֹ,</b> העשויה<br>  <b>סֹלֶת בְּלוּלָה בַשָּׁמֶן,</b><br>  <b>וּפַר שֵׁנִי בֶן בָּקָר תִּקַּח לְחַטָּאת,</b> כחלק מהיטהרותם.
(ט) <b>וְהִקְרַבְתָּ אֶת הַלְוִיִּם לִפְנֵי אֹהֶל מוֹעֵד, וְהִקְהַלְתָּ אֶת כָּל עֲדַת בְּנֵי יִשְׂרָאֵל,</b> שכן הדבר נוגע גם להם.
(י) <b>וְהִקְרַבְתָּ אֶת הַלְוִיִּם לִפְנֵי ה'. וְסָמְכוּ</b> נציגיהם של <br>  <b>בְנֵי יִשְׂרָאֵל</b>, אולי הסנהדרין<br>  ואולי הבכורות שהיו עובדים עד עתה ונפדו על ידי הלויים,<br>  <br>  <b>אֶת יְדֵיהֶם עַל הַלְוִיִּם.</b> כך הלויים ייעשו מעין קרבן של העדה. העדה תקדיש אותם לעבוד באוהל מועד במקום בכורותיה. סמיכת הידיים של נציגי ישראל על ראש הלויים דומה לסמיכת הידיים של הבעלים על ראש הבהמה המוקרבת, אך כאן היא מבטאת את ייפוי כוח הלויים למלא את מקום הבכורות כנציגי ישראל.
(יא) <b>וְהֵנִיף אַהֲרֹן אֶת הַלְוִיִּם תְּנוּפָה לִפְנֵי ה' מֵאֵת בְּנֵי יִשְׂרָאֵל,</b> כדרך שהכהן עושה בחלק מן הקרבנות. הנפת הלויים היא עבודה קשה הדורשת כוח רב. <br>  <b>וְהָיוּ לַעֲבֹד אֶת עֲבֹדַת ה'.</b> כמו הקרבן אף הלויים זוכים למעמד מיוחד, ולקראתו הם עוברים הליכי הכנה דוגמת אלה שעובר הקרבן.
(יב) בני ישראל סומכים את ידיהם על הלויים,<br>  <b>וְ</b> אילו <br>  <b>הַלְוִיִּם יִסְמְכוּ אֶת יְדֵיהֶם עַל רֹאשׁ</b> שני<br>  <b>הַפָּרִים,</b> הקרבנות המוקרבים בפועל על גבי המזבח. <br>  <b>וַעֲשֵׂה אֶת הָאֶחָד חַטָּאת וְאֶת הָאֶחָד עֹלָה לַה', לְכַפֵּר עַל הַלְוִיִּם.</b>
(יג) <b>וְהַעֲמַדְתָּ אֶת הַלְוִיִּם לִפְנֵי אַהֲרֹן וְלִפְנֵי בָנָיו, וְהֵנַפְתָּ אֹתָם</b> גם אתה<br>  <b>תְּנוּפָה לַה'</b> כחלק מהקדשתם.
(יד) <b>וְהִבְדַּלְתָּ אֶת הַלְוִיִּם מִתּוֹךְ בְּנֵי יִשְׂרָאֵל, וְהָיוּ לִי</b>, לצבאי ולמִשמר המקדש שלי<br>  <b>הַלְוִיִּם.</b>
(טו) <b>וְאַחֲרֵי כֵן יָבֹאוּ הַלְוִיִּם לַעֲבֹד אֶת אֹהֶל מוֹעֵד, וְטִהַרְתָּ אֹתָם וְהֵנַפְתָּ אֹתָם תְּנוּפָה</b> קודם שיבואו לעבוד,
(טז) <b>כִּי נְתֻנִים נְתֻנִים הֵמָּה לִי מִתּוֹךְ בְּנֵי יִשְׂרָאֵל;</b> נתונים מכל צד, הם ובניהם. או: נתונים כפליים הן מצד רצונם והן בבחירתו של ה', או: נתונים כשלעצמם ונתונים בתור תחליף –<br>  <br>  <b>תַּחַת</b>, במקום <br>  <b>פִּטְרַת</b>, פתיחת<br>  <b>כָּל רֶחֶם</b>– כלומר <br>  <b>בְּכוֹר כֹּל מִבְּנֵי יִשְׂרָאֵל, לָקַחְתִּי אֹתָם לִי.</b>
(יז) <b>כִּי לִי כָל בְּכוֹר בִּבְנֵי יִשְׂרָאֵל, בָּאָדָם וּבַבְּהֵמָה. בְּיוֹם הַכֹּתִי כָל בְּכוֹר בְּאֶרֶץ מִצְרַיִם הִקְדַּשְׁתִּי אֹתָם</b>– את בכורי ישראל <br>  <b>לִי,</b> לעבודתי.
(יח) ואחר כך – <br>  <b>וָאֶקַּח אֶת הַלְוִיִּם תַּחַת כָּל בְּכוֹר בִּבְנֵי יִשְׂרָאֵל.</b> הלויים נעשו תחליף לבכורות.
(יט) <b>וָאֶתְּנָה אֶת הַלְוִיִּם נְתֻנִים לְאַהֲרֹן וּלְבָנָיו מִתּוֹךְ בְּנֵי יִשְׂרָאֵל, לַעֲבֹד אֶת עֲבֹדַת בְּנֵי יִשְׂרָאֵל בְּאֹהֶל מוֹעֵד וּלְכַפֵּר עַל בְּנֵי יִשְׂרָאֵל, וְ</b> כך <br>  <b>לֹא יִהְיֶה בִּבְנֵי יִשְׂרָאֵל נֶגֶף בְּגֶשֶׁת בְּנֵי יִשְׂרָאֵל אֶל הַקֹּדֶשׁ.</b> המשמר הקבוע של הלויים יוודא שישראל לא יגעו בקודש שלא כדין, וכך ישראל לא ייפגעו. השהייה במשכן ובמקדש והעבודה בו ומניעת כניסה שאינה ראויה או כזו שאין בה צורך, תובעות לימוד ואימון. קשה לדרוש זאת מכל בכור במשפחות ישראל, אך אפשר להקדיש שבט קטן אחד למטרה זו.
(כ) <b>וַיַּעַשׂ מֹשֶׁה וְאַהֲרֹן וְכָל עֲדַת בְּנֵי יִשְׂרָאֵל לַלְוִיִּם, כְּכֹל אֲשֶׁר צִוָּה ה' אֶת מֹשֶׁה לַלְוִיִּם</b>– <br>  <b>כֵּן עָשׂוּ לָהֶם בְּנֵי יִשְׂרָאֵל.</b>
(כא) <b>וַיִּתְחַטְּאוּ</b>, נטהרו מעצמם<br>  <b>הַלְוִיִּם</b><br>  <b>וַיְכַבְּסוּ בִּגְדֵיהֶם. וַיָּנֶף אַהֲרֹן אֹתָם תְּנוּפָה לִפְנֵי ה', וַיְכַפֵּר עֲלֵיהֶם אַהֲרֹן</b> והעלה אותם בדרגה <br>  <b>לְטַהֲרָם</b> כדי שיהיו ראויים לתפקיד.
(כב) <b>וְאַחֲרֵי כֵן בָּאוּ הַלְוִיִּם לַעֲבֹד אֶת עֲבֹדָתָם בְּאֹהֶל מוֹעֵד לִפְנֵי אַהֲרֹן וְלִפְנֵי בָנָיו. כַּאֲשֶׁר צִוָּה ה' אֶת מֹשֶׁה עַל הַלְוִיִּם</b>– <br>  <b>כֵּן עָשׂוּ לָהֶם.</b>
(כג) המשך וסיכום לכך – <br>  <b>וַיְדַבֵּר ה' אֶל מֹשֶׁה לֵּאמֹר:</b>
(כד) <b>זֹאת אֲשֶׁר לַלְוִיִּם: מִבֶּן חָמֵשׁ וְעֶשְׂרִים שָׁנָה וָמַעְלָה יָבוֹא לִצְבֹא צָבָא בַּעֲבֹדַת אֹהֶל מוֹעֵד.</b>
(כה) <b>וּמִבֶּן חֲמִשִּׁים שָׁנָה יָשׁוּב מִצְּבָא הָעֲבֹדָה, וְלֹא יַעֲבֹד עוֹד</b> בנשיאת הכלים וכיוצא בה.
(כו) <b>וְשֵׁרֵת אֶת אֶחָיו בְּאֹהֶל מוֹעֵד לִשְׁמֹר מִשְׁמֶרֶת</b> כצוות עזר למשמרות הלויים האחרים, אך <br>  <b>עֲבֹדָה</b> ממשית<br>  <b>לֹא יַעֲבֹד. כָּכָה תַּעֲשֶׂה לַלְוִיִּם בְּמִשְׁמְרֹתָם.</b><br>  פותח בתזכורת שניתנה לישראל שנה לאחר יציאת מצרים, לעשות את קרבן הפסח. עתה, משהוקם המשכן וירדה שכינה לשרות בו, נצטווה העם להקריב את קרבן החובה שעוד בשנה הקודמת נצטווה עליו במצרים כל יחיד ויחיד מישראל. העם בכללו מציית למצוות ה', אך בעקבות פנייתם של אנשים טמאים, שהיו מנועים מלהקריב את הקרבן, ניתנות הלכותיו של 'פסח שני'. זהו אחד המקרים הבודדים בתורה שבו באה מצווה כפתרון אלוקי למשאלה ובקשה אנושיים.
<h2>פרק ט</h2>
(א) <b>וַיְדַבֵּר ה' אֶל מֹשֶׁה</b> באוהל מועד<br>  <b>בְמִדְבַּר סִינַי, בַּשָּׁנָה הַשֵּׁנִית לְצֵאתָם מֵאֶרֶץ מִצְרַיִם</b>, שנה לאחר יציאת מצרים, <br>  <b>בַּחֹדֶשׁ הָרִאשׁוֹן</b>, ניסן <br>  <b>לֵאמֹר:</b>
(ב) <b>וְיַעֲשׂוּ בְנֵי יִשְׂרָאֵל אֶת הַפָּסַח</b>, שיקיימו את מצוות קרבן הפסח <br>  <b>בְּמוֹעֲדוֹ.</b>
(ג) <b>בְּאַרְבָּעָה עָשָׂר יוֹם בַּחֹדֶשׁ הַזֶּה בֵּין הָעַרְבַּיִם</b>,<br>  אחר הצהריים<br>  <b>תַּעֲשׂוּ</b>, הכינו, שחטו<br>  <b>אֹתוֹ בְּמוֹעֲדוֹ. כְּכָל חֻקֹּתָיו וּכְכָל מִשְׁפָּטָיו</b><br>  <b>תַּעֲשׂוּ אֹתוֹ.</b> היו הלכות שנאמרו לגבי פסח מצרים בלבד, כגון נתינת הדם על המזוזות והמשקוף במקום זריקתו על המזבח, אך הלכות אחרות שנקבעו בפסח הראשון נשארות בעינן גם בפסח דורות.
(ד) <b>וַיְדַבֵּר מֹשֶׁה אֶל בְּנֵי יִשְׂרָאֵל לַעֲשֹׂת הַפָּסַח.</b>
(ה) <b>וַיַּעֲשׂוּ אֶת הַפֶּסַח בּ</b> חודש<br>  ה<br>  <b>רִאשׁוֹן בְּאַרְבָּעָה עָשָׂר יוֹם לַחֹדֶשׁ בֵּין הָעַרְבַּיִם בְּמִדְבַּר סִינָי, כְּכֹל אֲשֶׁר צִוָּה ה' אֶת מֹשֶׁה</b>– <br>  <b>כֵּן עָשׂוּ בְּנֵי יִשְׂרָאֵל.</b>
(ו) <b>וַיְהִי אֲנָשִׁים</b> במחנה <br>  <b>אֲשֶׁר הָיוּ טְמֵאִים לְנֶפֶשׁ אָדָם,</b> טמאי מת, <br>  <b>וְלֹא יָכְלוּ לַעֲשֹׂת הַפֶּסַח בַּיּוֹם הַהוּא.</b> שכן לטמאים אסור להיכנס לקודש, לעסוק בקודשים ולאוכלם. <br>  <b>וַיִּקְרְבוּ לִפְנֵי מֹשֶׁה וְלִפְנֵי אַהֲרֹן בַּיּוֹם הַהוּא.</b>
(ז) <b>וַיֹּאמְרוּ הָאֲנָשִׁים הָהֵמָּה אֵלָיו: אֲנַחְנוּ טְמֵאִים לְנֶפֶשׁ אָדָם,</b> אך אין זו אשמתנו. בדרך כלל מי שנטמא למת נהג כראוי – דאג לקבורתו. על כן,<br>  <br>  <b>לָמָּה נִגָּרַע לְבִלְתִּי הַקְרִב אֶת קָרְבַּן ה' בְּמֹעֲדוֹ בְּתוֹךְ בְּנֵי יִשְׂרָאֵל?</b>
(ח) <b>וַיֹּאמֶר אֲלֵהֶם מֹשֶׁה: עִמְדוּ וְאֶשְׁמְעָה מַה יְצַוֶּה ה' לָכֶם.</b> זו אחת הדוגמאות שבהן משה אומר לפונים אליו שימתינו עד שישמע מאלוקים כיצד ראוי לנהוג בעניינם. משה מדבר עם ה' פָּנִים אֶל פָּנִים כַּאֲשֶׁר יְדַבֵּר אִישׁ אֶל רֵעֵהוּ,<br>  ופונה אליו ביזמתו כדי להתייעץ עמו.
(ט) <b>וַיְדַבֵּר ה' אֶל מֹשֶׁה לֵּאמֹר:</b>
(י) <b>דַּבֵּר אֶל בְּנֵי יִשְׂרָאֵל לֵאמֹר: אִישׁ אִישׁ כִּי יִהְיֶה טָמֵא לָנֶפֶשׁ</b> בטומאת מת, <br>  <b>אוֹ</b> שהוא <br>  <b>בְדֶרֶךְ רְחֹקָה</b> ואינו קרוב אל המשכן או המקדש, <br>  <b>לָכֶם</b>, היום <br>  <b>אוֹ לְדֹרֹתֵיכֶם</b>– <br>  <b>וְעָשָׂה פֶסַח לַה'</b>
(יא) <b>בַּחֹדֶשׁ הַשֵּׁנִי</b>, אייר<br>  <b>בְּאַרְבָּעָה עָשָׂר יוֹם בֵּין הָעַרְבַּיִם יַעֲשׂוּ אֹתוֹ,</b> חודש ימים בדיוק לאחר הפסח הראשון. בפסח השני נוהגים כמו בפסח ראשון: <br>  <b>עַל מַצּוֹת וּמְרֹרִים יֹאכְלֻהוּ.</b>
(יב) <b>לֹא יַשְׁאִירוּ מִמֶּנּוּ עַד בֹּקֶר,</b><br>  <b>וְעֶצֶם לֹא יִשְׁבְּרוּ בוֹ</b>, יש לאכלו בלי לשבור עצמות. <br>  <b>כְּכָל חֻקַּת הַפֶּסַח יַעֲשׂוּ אֹתוֹ.</b>
(יג) <b>וְ</b> אולם, <br>  <b>הָאִישׁ אֲשֶׁר הוּא טָהוֹר וּבְדֶרֶךְ לֹא הָיָה,</b> ובכל זאת – <br>  <b>וְחָדַל</b>, יימנע מ<br>  <b>לַעֲשׂוֹת הַפֶּסַח</b>– <br>  <b>וְנִכְרְתָה הַנֶּפֶשׁ הַהִוא מֵעַמֶּיהָ כִּי קָרְבַּן ה' לֹא הִקְרִיב בְּמֹעֲדוֹ</b>– <br>  <b>חֶטְאוֹ יִשָּׂא הָאִישׁ הַהוּא.</b> כל אדם מחויב להקריב את הפסח במועדו. האפשרות להקריבו חודש לאחר מכן פתוחה לכתחילה רק לטמאים או לרחוקים וכדומה. על כן מי שאינו מקריב את הקרבן בזדון – חייב כרת.
(יד) <b>וְכִי יָגוּר אִתְּכֶם גֵּר</b> מעמים אחרים – <br>  <b>וְעָשָׂה פֶסַח לַה'. כְּחֻקַּת הַפֶּסַח וּכְמִשְׁפָּטוֹ</b>– <br>  <b>כֵּן יַעֲשֶׂה. חֻקָּה אַחַת יִהְיֶה לָכֶם וְלַגֵּר וּלְאֶזְרַח הָאָרֶץ.</b> לכאורה חג הפסח הוא חג זיכרון של עם ישראל – חג יציאתו ממצרים, והגר שיצטרף אליהם לא יצא ממצרים, לא הוא ולא אבותיו. אף על פי כן, כל מי שנכנס לכלל ישראל עושה את הפסח, מפני שחוקה זו אינה זיכרון פרטי התלוי בקשר משפחתי מסוים, אלא היא חלה על עם ישראל לדורותיו ועל המצטרפים אליו.
(טו) <b>וּבְיוֹם הָקִים אֶת הַמִּשְׁכָּן, כִּסָּה</b>, חיפה<br>  <b>הֶעָנָן אֶת הַמִּשְׁכָּן</b><br>  <b>לְאֹהֶל הָעֵדֻת</b>. הענן לא חפף על החצר אלא על האוהל שבו היו מונחים לוחות העדות,<br>  <br>  <b>וּבָעֶרֶב יִהְיֶה עַל הַמִּשְׁכָּן כְּמַרְאֵה</b>, מעין מראה של<br>  <b>אֵשׁ עַד בֹּקֶר.</b>
(טז) <b>כֵּן יִהְיֶה תָמִיד</b>– <br>  <b>הֶעָנָן יְכַסֶּנּוּ</b>– את המשכן<br>  ביום, <br>  <b>וּמַרְאֵה אֵשׁ</b>ב<br>  <b>לָיְלָה.</b>
(יז) <b>וּלְפִי הֵעָלֹת הֶעָנָן</b>, בהתאם לעצם עליית הענן וגם לפי כיוונו בעלייתו<br>  <br>  <b>מֵעַל הָאֹהֶל</b>– <br>  <b>וְאַחֲרֵי כֵן יִסְעוּ בְּנֵי יִשְׂרָאֵל, וּבִמְקוֹם אֲשֶׁר יִשְׁכָּן</b>, יעצור וירד<br>  <b>שָׁם הֶעָנָן</b>– <br>  <b>שָׁם יַחֲנוּ בְּנֵי יִשְׂרָאֵל.</b>
(יח) <b>עַל פִּי ה' יִסְעוּ בְּנֵי יִשְׂרָאֵל וְעַל פִּי ה' יַחֲנוּ:</b><br>  <b>כָּל יְמֵי אֲשֶׁר יִשְׁכֹּן הֶעָנָן עַל הַמִּשְׁכָּן</b>– <br>  <b>יַחֲנוּ.</b>
(יט) <b>וּבְהַאֲרִיךְ הֶעָנָן עַל הַמִּשְׁכָּן יָמִים רַבִּים</b>– <br>  <b>וְשָׁמְרוּ בְנֵי יִשְׂרָאֵל אֶת מִשְׁמֶרֶת</b>, צו<br>  <b>ה' וְלֹא יִסָּעוּ.</b>
(כ) <b>וְיֵשׁ אֲשֶׁר יִהְיֶה הֶעָנָן יָמִים מִסְפָּר</b>, ימים ספורים בלבד<br>  <b>עַל הַמִּשְׁכָּן.</b><br>  <b>עַל פִּי</b>, לפי הוראת<br>  <b>ה' יַחֲנוּ וְעַל פִּי ה' יִסָּעוּ.</b> הוראותיו של ה' ניתנו כאן לא בדיבור אלא באמצעות הענן.
(כא) <b>וְיֵשׁ אֲשֶׁר יִהְיֶה הֶעָנָן</b> במקום רק <br>  <b>מֵעֶרֶב עַד בֹּקֶר, וְנַעֲלָה הֶעָנָן בַּבֹּקֶר</b>– <br>  <b>וְנָסָעוּ, אוֹ</b> שהענן ישהה <br>  <b>יוֹמָם וָלַיְלָה, וְנַעֲלָה הֶעָנָן</b>– <br>  <b>וְנָסָעוּ.</b> אולי נסעו לעתים גם בלילה.
(כב) <b>אוֹ יֹמַיִם אוֹ חֹדֶשׁ אוֹ יָמִים</b>, שנה – <br>  <b>בְּהַאֲרִיךְ הֶעָנָן</b> את שהייתו<br>  <b>עַל הַמִּשְׁכָּן לִשְׁכֹּן עָלָיו</b>– <br>  <b>יַחֲנוּ בְנֵי יִשְׂרָאֵל וְלֹא יִסָּעוּ,</b><br>  <b>וּבְהֵעָלֹתוֹ יִסָּעוּ</b> נסיעות קצרות או ארוכות.
(כג) <b>עַל פִּי ה' יַחֲנוּ וְעַל פִּי ה' יִסָּעוּ. אֶת מִשְׁמֶרֶת ה' שָׁמָרוּ, עַל פִּי ה'</b> לפי הסימנים שה' הראה להם משמים,<br>  <b>בְּיַד מֹשֶׁה,</b> שהסביר להם מהי המשמעות של עליית הענן ושכינתו.אכן, מלבד הסימן השמיימי, שאולי לא תמיד יכול היה להיראות בבירור לכל העם ולהתפרש נכון על ידו, היה צורך בהכרזה רשמית מצד ההנהגה, שתודיע לעם על יציאה למסע ועל עצירתו, ככתוב בסוף העניין הקודם: עַל פִּי ה' בְּיַד מֹשֶׁה. לשם כך הצטווה משה לעשות חצוצרות. כאן מתוארת התקשורת באמצעות שני קולות בסיסיים, המובחנים זה מזה: התקיעה, שהיא קול מתמשך ורצוף, והתרועה, המורכבת מקטעי קול קצרים.
<h2>פרק י</h2>
(א) <b>וַיְדַבֵּר ה' אֶל מֹשֶׁה לֵּאמֹר:</b>
(ב) <b>עֲשֵׂה לְךָ שְׁתֵּי חֲצוֹצְרֹת כֶּסֶף, מִקְשָׁה</b>, גוש אחד ולא כהרכבה של חלקים שונים<br>  <b>תַּעֲשֶׂה אֹתָם. וְהָיוּ לְךָ לְמִקְרָא</b>, לכינוס<br>  <b>הָעֵדָה וּלְמַסַּע אֶת הַמַּחֲנוֹת,</b> להודיע לחונים שעליהם לצאת ממקומם ולנסוע.
(ג) <b>וְתָקְעוּ</b>, כאשר יתקעו<br>  <b>בָּהֵן</b>– <br>  <b>וְנוֹעֲדוּ אֵלֶיךָ כָּל הָעֵדָה אֶל פֶּתַח אֹהֶל מוֹעֵד.</b>
(ד) <b>וְאִם בְּ</b> חצוצרה <br>  <b>אַחַת יִתְקָעוּ</b>– <br>  <b>וְנוֹעֲדוּ אֵלֶיךָ הַנְּשִׂיאִים, רָאשֵׁי אַלְפֵי יִשְׂרָאֵל.</b>
(ה) <b>וּתְקַעְתֶּם תְּרוּעָה,</b> כאשר תשמיעו קול שבור ומקוטע, לעומת התקיעה, שהיא קול רצוף – <br>  <b>וְנָסְעוּ</b> אז <br>  <b>הַמַּחֲנוֹת הַחֹנִים קֵדְמָה,</b> במזרח,<br>  דגל מחנה יהודה.
(ו) <b>וּתְקַעְתֶּם תְּרוּעָה שֵׁנִית</b>– <br>  <b>וְנָסְעוּ הַמַּחֲנוֹת הַחֹנִים תֵּימָנָה</b>, בדרום. אחר כך יצא המחנה המערבי, ולבסוף – דגל מחנה דן שבצפון.<br>  <b>תְּרוּעָה יִתְקְעוּ לְמַסְעֵיהֶם.</b> כל תרועה תודיע לאחד המחנות שעליו לצאת לדרך.
(ז) <b>וּבְהַקְהִיל אֶת הַקָּהָל תִּתְקְעוּ וְלֹא תָרִיעוּ.</b> התקיעות שאין עמן תרועות קוראות לכינוס העם.
(ח) לעומת חצוצרותיו של משה, שעליהן אמרו חכמים שהיו בעבורו ולדורו בלבד,<br>  בחצוצרות הכהנים ישתמשו לדורות – <br>  <b>וּבְנֵי אַהֲרֹן הַכֹּהֲנִים יִתְקְעוּ בַּחֲצֹצְרוֹת, וְהָיוּ לָכֶם לְחֻקַּת עוֹלָם לְדֹרֹתֵיכֶם.</b> כמובן, תקיעות אלה, שיישמעו גם בארץ נושבת, אינן מאותתות על סדרי מסע, אלא הן חלק מעבודת הקודש, כפי שיפורש בפסוקים הבאים.
(ט) <b>וְכִי תָבֹאוּ</b> לערוך <br>  <b>מִלְחָמָה בְּאַרְצְכֶם עַל הַצַּר הַצֹּרֵר אֶתְכֶם</b>– <br>  <b>וַהֲרֵעֹתֶם בַּחֲצֹצְרוֹת, וְנִזְכַּרְתֶּם לִפְנֵי ה' אֱלֹהֵיכֶם, וְנוֹשַׁעְתֶּם מֵאֹיְבֵיכֶם.</b> התרועה לא תישמע מחצוצרות צבאיות, אלא מן החצוצרות של בית המקדש. אין מדובר אפוא במחווה צבאית אלא בתרועה הבאה לעורר את העם ולהיזכר לפני ה', מעין תפילה וזעקה מועצמת.
(י) <b>וּבְיוֹם שִׂמְחַתְכֶם וּבְמוֹעֲדֵיכֶם וּבְרָאשֵׁי חָדְשֵׁיכֶם</b>– <br>  <b>וּתְקַעְתֶּם בַּחֲצֹצְרֹת עַל עֹלֹתֵיכֶם וְעַל זִבְחֵי שַׁלְמֵיכֶם.</b> קרבנות הציבור ילֻוו בתקיעת הכהנים בחצוצרות. <br>  <b>וְהָיוּ לָכֶם לְזִכָּרוֹן לִפְנֵי אֱלֹהֵיכֶם, אֲנִי ה' אֱלֹהֵיכֶם.</b> אלא ששם מדובר בסדר הקבוע, ואילו כאן מסופר כיצד התממש הדבר במסע הראשון, כשיצאו ממדבר סיני. כמו כן מפורט פה תפקידם של משפחות הלויים במסע.
(יא) <b>וַיְהִי בַּשָּׁנָה הַשֵּׁנִית בַּחֹדֶשׁ הַשֵּׁנִי</b>, אייר<br>  <b>בְּעֶשְׂרִים בַּחֹדֶשׁ</b>– <br>  <b>נַעֲלָה הֶעָנָן מֵעַל מִשְׁכַּן הָעֵדֻת.</b>
(יב) <b>וַיִּסְעוּ בְנֵי יִשְׂרָאֵל לְמַסְעֵיהֶם מִמִּדְבַּר סִינָי, וַיִּשְׁכֹּן הֶעָנָן בְּמִדְבַּר פָּארָן.</b> כיוון שהענן נדד הלאה, ישראל הלכו אחריו לכיוון מדבר פארן שבחצי-האי סיני.
(יג) <b>וַיִּסְעוּ בּ</b> פעם ה<br>  <b>רִאשֹׁנָה עַל פִּי ה'</b>, באמצעות הענן<br>  <b>בְּיַד מֹשֶׁה,</b> על ידי החצוצרות.
(יד) <b>וַיִּסַּע דֶּגֶל מַחֲנֵה בְנֵי יְהוּדָה בָּרִאשֹׁנָה לְצִבְאֹתָם, וְעַל צְבָאוֹ</b> מופקד ראש הדגל, <br>  <b>נַחְשׁוֹן בֶּן עַמִּינָדָב.</b>
(טו) <b>וְעַל צְבָא מַטֵּה בְּנֵי יִשָׂשכָר</b>– <br>  <b>נְתַנְאֵל בֶּן צוּעָר.</b>
(טז) <b>וְעַל צְבָא מַטֵּה בְּנֵי זְבוּלֻן</b>– <br>  <b>אֱלִיאָב בֶּן חֵלוֹן.</b> שלושת השבטים הללו הרכיבו את דגל מחנה יהודה.
(יז) בזמן שדגל מחנה יהודה התחיל ללכת – <br>  <b>וְהוּרַד</b>, פורק<br>  <b>הַמִּשְׁכָּן, וְנָסְעוּ בְנֵי גֵרְשׁוֹן וּבְנֵי מְרָרִי</b> שהם<br>  <b>נֹשְׂאֵי הַמִּשְׁכָּן.</b> בני גרשון נשאו בעיקר את חלקי הטקסטיל של המשכן, ובני מררי נשאו את הקרשים ואת שאר חלקי המבנה המוצקים.
(יח) <b>וְנָסַע דֶּגֶל מַחֲנֵה רְאוּבֵן לְצִבְאֹתָם, וְעַל צְבָאוֹ</b>– <br>  <b>אֱלִיצוּר בֶּן שְׁדֵיאוּר.</b>
(יט) <b>וְעַל צְבָא מַטֵּה בְּנֵי שִׁמְעוֹן</b>– <br>  <b>שְׁלֻמִיאֵל בֶּן צוּרִישַׁדָּי.</b>
(כ) <b>וְעַל צְבָא מַטֵּה בְנֵי גָד</b>– <br>  <b>אֶלְיָסָף בֶּן דְּעוּאֵל.</b> שלושת השבטים הללו הרכיבו את דגל מחנה ראובן.
(כא) <b>וְנָסְעוּ הַקְּהָתִים, נֹשְׂאֵי הַמִּקְדָּשׁ</b>, כלי הקודש,<br>  <b>וְהֵקִימוּ</b> בני גרשון ומררי<br>  <br>  <b>אֶת הַמִּשְׁכָּן עַד בֹּאָם.</b>
(כב) <b>וְנָסַע דֶּגֶל מַחֲנֵה בְנֵי אֶפְרַיִם לְצִבְאֹתָם, וְעַל צְבָאוֹ</b>– <br>  <b>אֱלִישָׁמָע בֶּן עַמִּיהוּד.</b>
(כג) <b>וְעַל צְבָא מַטֵּה בְּנֵי מְנַשֶּׁה</b>– <br>  <b>גַּמְלִיאֵל בֶּן פְּדָהצוּר.</b>
(כד) <b>וְעַל צְבָא מַטֵּה בְּנֵי בִנְיָמִן</b>– <br>  <b>אֲבִידָן בֶּן גִּדְעוֹנִי.</b> שלושת השבטים הללו הרכיבו את דגל מחנה אפרים.
(כה) <b>וְנָסַע</b> אחריהם<br>  <b>דֶּגֶל מַחֲנֵה בְנֵי דָן,</b><br>  <b>מְאַסֵּף לְכָל הַמַּחֲנֹת</b><br>  <b>לְצִבְאֹתָם,</b><br>  <b>וְעַל צְבָאוֹ</b>– <br>  <b>אֲחִיעֶזֶר בֶּן עַמִּישַׁדָּי.</b>
(כו) <b>וְעַל צְבָא מַטֵּה בְּנֵי אָשֵׁר</b>– <br>  <b>פַּגְעִיאֵל בֶּן עָכְרָן.</b>
(כז) <b>וְעַל צְבָא מַטֵּה בְּנֵי נַפְתָּלִי</b>– <br>  <b>אֲחִירַע בֶּן עֵינָן.</b>
(כח) <b>אֵלֶּה מַסְעֵי בְנֵי יִשְׂרָאֵל לְצִבְאֹתָם</b>– <br>  <b>וַיִּסָּעוּ.</b>
(כט) <b>וַיֹּאמֶר מֹשֶׁה לְחֹבָב בֶּן רְעוּאֵל הַמִּדְיָנִי חֹתֵן מֹשֶׁה</b>. לא ברור אם חובב או רעואל היה שמו השני של יתרו חותן משה. ייתכן שחובב היה אחיה של צפורה שעמד אז בראש המשפחה, או שהוא הוא יתרו, אבי צפורה, ורעואל היה סבה<br>  <b>:</b><br>  <br>  <b>נֹסְעִים אֲנַחְנוּ אֶל הַמָּקוֹם אֲשֶׁר אָמַר ה' "אֹתוֹ אֶתֵּן לָכֶם". לְכָה</b>, בוא גם אתה<br>  <b>אִתָּנוּ, וְהֵטַבְנוּ לָךְ כִּי ה' דִּבֶּר טוֹב עַל יִשְׂרָאֵל.</b> נבטיח גם לך חלק בארץ.
(ל) <b>וַיֹּאמֶר אֵלָיו</b> חובב<br>  <b>:</b><br>  <b>לֹא אֵלֵךְ</b> אתכם <br>  <b>כִּי אִם אֶל אַרְצִי וְאֶל מוֹלַדְתִּי אֵלֵךְ.</b> אירחתם אותי בכבוד במחנה שלכם, אך יש לי בית משלי.
(לא) <b>וַיֹּאמֶר</b> משה<br>  <b>: אַל נָא תַּעֲזֹב אֹתָנוּ כִּי עַל כֵּן</b>, הואיל ו<br>  <b>יָדַעְתָּ חֲנֹתֵנוּ בַּמִּדְבָּר וְהָיִיתָ לָּנוּ לְעֵינָיִם.</b> איני מבקש זאת רק כדי להיטיב עמך. בתור בן למדיָן, שלמרות שהיו לו יישובים קבועים, היה במהותו – לפי אחת ההשערות – נווד, תוכל לסייע לנו במסענו במדבר.
(לב) <b>וְהָיָה כִּי תֵלֵךְ עִמָּנוּ, וְהָיָה הַטּוֹב הַהוּא אֲשֶׁר יֵיטִיב ה' עִמָּנוּ</b>– <br>  <b>וְהֵטַבְנוּ לָךְ.</b> סופו של הסיפור לא כתוב כאן. ייתכן שהיו מבני משפחת חובב שחזרו לארצם, אך אחרים בוודאי המשיכו ללכת עם ישראל.
(לג) <b>וַיִּסְעוּ</b> ישראל<br>  <b>מֵהַר ה' דֶּרֶךְ שְׁלֹשֶׁת יָמִים, וַאֲרוֹן בְּרִית ה' נֹסֵעַ לִפְנֵיהֶם דֶּרֶךְ שְׁלֹשֶׁת יָמִים לָתוּר לָהֶם מְנוּחָה</b>, מקום חניה. מלבד זאת, ישראל לא היו צריכים ליישר את הדרך ולמצוא לעצמם מסלול קל להליכה כי הארון הלך לפניהם והובילם בדרך הראויה.
(לד) <b>וַעֲנַן ה' עֲלֵיהֶם יוֹמָם בְּנָסְעָם מִן הַמַּחֲנֶה.</b> הענן היה שורה על מחנה ישראל ומחפה עליהם במשך שעות היום במדבר, ובשעת המסע הוא נע עמם.
(לה) <b>וַיְהִי בִּנְסֹעַ הָאָרֹן,</b> כאשר ארון הברית היה יוצא למסע, <br>  <b>וַיֹּאמֶר מֹשֶׁה: קוּמָה, ה', וְיָפֻצוּ</b>, ויתפזרו<br>  <b>אֹיְבֶיךָ,</b> אויבי ישראל. יציאת הארון ממקום חנייתו מאיימת על אויבי ישראל. <br>  <b>וְיָנֻסוּ</b>, ויברחו<br>  <b>מְשַׂנְאֶיךָ מִפָּנֶיךָ.</b> ארון הברית ובו לוחות העדות מגלם את נוכחותו של ה' בעולם.
(לו) <b>וּבְנֻחֹה</b>, כאשר הארון נח במקום חנייה, <br>  <b>יֹאמַר</b> משה תפילה אחרת<br>  <b>: שׁוּבָה,</b> נוּח כאן,<br>  <br>  <b>ה',</b> בתוך <br>  <b>רִבְבוֹת אַלְפֵי יִשְׂרָאֵל</b>. השכן שכינתך ביניהם.
<h2>פרק יא</h2>
(א) <b>וַיְהִי הָעָם כְּמִתְאֹנְנִים</b>, הביעו צער כאבלים על דבר<br>  <b>רַע בְּאָזְנֵי ה'.</b> אין הכתוב מפרש על מה התלוננו. הם ביטאו אי-שביעות רצון ומרמור. <br>  <b>וַיִּשְׁמַע ה'</b>– <br>  <b>וַיִּחַר אַפּוֹ,</b> כעס על תלונותיהם. <br>  <b>וַתִּבְעַר בָּם</b>, בהם<br>  <b>אֵשׁ ה',</b><br>  <b>וַתֹּאכַל בִּקְצֵה הַמַּחֲנֶה,</b> החלה לשרוף את קצות המחנה.
(ב) <b>וַיִּצְעַק הָעָם אֶל מֹשֶׁה</b> על התבערה הלא-טבעית, <br>  <b>וַיִּתְפַּלֵּל מֹשֶׁה אֶל ה'</b>– <br>  <b>וַתִּשְׁקַע הָאֵשׁ.</b>
(ג) <b>וַיִּקְרָא שֵׁם הַמָּקוֹם הַהוּא</b> שבקצה המחנה<br>  <br>  <b>תַּבְעֵרָה כִּי בָעֲרָה בָם אֵשׁ ה'.</b>
(ד) בהמשך להתאוננות ההיא – <br>  <b>וְהָאסַפְסֻף</b><br>  <b>אֲשֶׁר בְּקִרְבּוֹ</b>. העבדים משאר העמים שלא היו מרוצים במצרים, נאספו להיספח על ישראל היוצאים ממצרים, ולא הפכו לחלק אורגני מן העם.<br>  הללו <br>  <b>הִתְאַוּוּ תַּאֲוָה.</b> דיבוריהם בענייני אוכל עוררו את הרצון ואף את תחושת הצורך.<br>  <br>  <b>וַיָּשֻׁבוּ וַיִּבְכּוּ גַּם בְּנֵי יִשְׂרָאֵל,</b> אף שלא הם יזמו זאת, אלא הושפעו מן האווירה הכללית, <br>  <b>וַיֹּאמְרוּ: מִי יַאֲכִלֵנוּ בָּשָׂר?</b> האוכל העיקרי שניזונו ממנו היה מן. אף שהיה לחלקם צאן, הם נמנעו מלשחטו, מחמת הקושי לגדלם ולהרבותם במדבר.
(ה) ישראל לא הסתפקו בתשוקה לבשר, אלא עוררו בעצמם רגשות נוסטלגיים כלפי החיים במצרים, והדחיקו את השעבוד והעינויים שחוו שם: <br>  <b>זָכַרְנוּ אֶת הַדָּגָה</b>, מיני דגים שונים <br>  <b>אֲשֶׁר נֹאכַל בְּמִצְרַיִם חִנָּם,</b> מן הסתם לא קיבלו דגים מפרעה, אלא דגו אותם בנילוס ובשלוחותיו באופן עצמאי. <br>  <b>אֵת הַקִּשֻּׁאִים</b>, אולי הם המלפפונים <br>  <b>וְאֵת הָאֲבַטִּחִים</b>, המכונים גם היום בשם זה <br>  <b>וְאֶת הֶחָצִיר</b>, הכרשה <br>  <b>וְאֶת הַבְּצָלִים וְאֶת הַשּׁוּמִים,</b> המכונים גם היום בשם זה. כל המאכלים הללו מעוררי תיאבון, וטבעם מנוגד למן.
(ו) <b>וְעַתָּה נַפְשֵׁנוּ יְבֵשָׁה, אֵין</b> לנו<br>  <b>כֹּל,</b> דבר, <br>  <b>בִּלְתִּי</b>, אלא<br>  <b>אֶל הַמָּן עֵינֵינוּ.</b> המן הוא סעודתנו הקבועה והיחידה. את גזרותיו של פרעה, את שעבודם וקשייהם שכחו, בעת שזכר טעמן וריחן של הסעודות הישנות עולה בהם. הזיכרון החי בא לביטוי במניית מרכיבי התפריט.
(ז) <b>וְהַמָּן</b>, שהתלוננו עליו <br>  <b>כִּזְרַע גַּד,</b> בצורתו ובגודלו המן היה דומה לזרעים העגולים של הכוסברה,<br>  <b>הוּא,</b><br>  <b>וְ</b> אולם שלא כצבעם החום של זרעי הכוסברה, <br>  <b>עֵינוֹ</b>, צבעו<br>  <b>כְּעֵין הַבְּדֹלַח,</b> לבן.
(ח) <b>שָׁטוּ</b>, שוטטו <br>  <b>הָעָם וְלָקְטוּ, וְטָחֲנוּ בָרֵחַיִם אוֹ דָכוּ</b>, כתשו <br>  <b>בַּמְּדֹכָה</b>, במכתש<br>  <b>וּבִשְּׁלוּ בַּפָּרוּר</b>, בקדרה <br>  <b>וְעָשׂוּ אֹתוֹ עֻגוֹת, וְהָיָה טַעְמוֹ כְּטַעַם לְשַׁד</b>, לחלוחית<br>  <b>הַשָּׁמֶן.</b> המן לא היה יבש, אלא דמה בטעמו למאכל הספוג שמן.
(ט) <b>וּבְרֶדֶת הַטַּל עַל הַמַּחֲנֶה</b> מדי <br>  <b>לָיְלָה</b>– <br>  <b>יֵרֵד הַמָּן עָלָיו.</b>
(י) למרות זאת – <br>  <b>וַיִּשְׁמַע מֹשֶׁה אֶת הָעָם בֹּכֶה לְמִשְׁפְּחֹתָיו, אִישׁ לְפֶתַח אָהֳלוֹ.</b> לא הייתה זו הפגנה המונית, אך האנשים ראו זה את זה בבכיים, ותחושות המחסור, הגעגוע והבכי פשטו בעם. <br>  <b>וַיִּחַר אַף</b>, כעס<br>  <b>ה' מְאֹד</b>, <br>  <b>וּבְעֵינֵי מֹשֶׁה</b> היה הבכי הזה <br>  <b>רָע.</b>
(יא) <b>וַיֹּאמֶר מֹשֶׁה אֶל ה': לָמָה הֲרֵעֹתָ לְעַבְדֶּךָ וְלָמָּה לֹא מָצָתִי</b>, מצאתי <br>  <b>חֵן בְּעֵינֶיךָ</b>– <br>  <b>לָשׂוּם</b>, לשים <br>  <b>אֶת מַשָּׂא כָּל הָעָם הַזֶּה עָלָי?!</b> האם לא הייתי טוב בעיניך עד כדי כך שהטלת דווקא עלי תפקיד כה קשה?!
(יב) <b>הֶאָנֹכִי הָרִיתִי אֵת כָּל הָעָם הַזֶּה, אִם אָנֹכִי יְלִדְתִּיהוּ, כִּי תֹאמַר אֵלַי: "שָׂאֵהוּ בְחֵיקֶךָ כַּאֲשֶׁר יִשָּׂא הָאֹמֵן אֶת הַיֹּנֵק" עַל</b>, עד שיגיע אל<br>  <b>הָאֲדָמָה אֲשֶׁר נִשְׁבַּעְתָּ לַאֲבֹתָיו.</b> משה מדמה את העם לתינוקות תלותיים, ושואל את ה' מדוע הוטל עליו לטפל בהם. הוא חש שתפקיד זה למעלה מיכולתו, ואין הוא הולם את כישוריו הטבעיים.
(יג) <b>מֵאַיִן לִי בָּשָׂר לָתֵת לְכָל הָעָם הַזֶּה כִּי יִבְכּוּ עָלַי לֵאמֹר: "תְּנָה לָּנוּ בָשָׂר</b>– <br>  <b>וְנֹאכֵלָה".</b> למשאלותיהם אין בסיס, ולי אין דרך לספק אותן.
(יד) <b>לֹא אוּכַל אָנֹכִי לְבַדִּי לָשֵׂאת אֶת כָּל הָעָם הַזֶּה כִּי כָבֵד מִמֶּנִּי.</b>
(טו) <b>וְאִם כָּכָה אַתְּ</b>, אתה<br>  <b>עֹשֶׂה לִּי,</b> ומחייב אותי להמשיך בעבודתי זו – <br>  <b>הָרְגֵנִי נָא הָרֹג אִם מָצָאתִי חֵן בְּעֵינֶיךָ, וְאַל אֶרְאֶה בְּרָעָתִי.</b> ולא אשאר להנהיג את העם במצב השפל הזה.
(טז) <b>וַיֹּאמֶר ה' אֶל מֹשֶׁה: אֶסְפָה</b>, אסוף <br>  <b>לִּי שִׁבְעִים אִישׁ מִזִּקְנֵי</b>, מבין הגדולים והמכובדים שב<br>  <b>יִשְׂרָאֵל, אֲשֶׁר יָדַעְתָּ כִּי הֵם זִקְנֵי הָעָם וְשֹׁטְרָיו,</b> שאתה יודע שהם מתַפקדים כמנהיגיו, <br>  <b>וְלָקַחְתָּ אֹתָם אֶל אֹהֶל מוֹעֵד, וְהִתְיַצְּבוּ</b>, והם יעמדו<br>  <b>שָׁם עִמָּךְ.</b>
(יז) <b>וְיָרַדְתִּי וְדִבַּרְתִּי עִמְּךָ שָׁם, וְאָצַלְתִּי</b>, אעביר<br>  <b>מִן הָרוּחַ</b>, מן האישיות ומרוח הנבואה <br>  <b>אֲשֶׁר</b> שמתי <br>  <b>עָלֶיךָ</b>– <br>  <b>וְשַׂמְתִּי עֲלֵיהֶם.</b><br>  <b>וְנָשְׂאוּ אִתְּךָ בְּמַשָּׂא הָעָם, וְלֹא תִשָּׂא אַתָּה לְבַדֶּךָ.</b>
(יח) <b>וְאֶל הָעָם תֹּאמַר: הִתְקַדְּשׁוּ</b>, הכינו את עצמכם<br>  <b>לְמָחָר,</b><br>  <b>וַאֲכַלְתֶּם בָּשָׂר כִּי בְּכִיתֶם בְּאָזְנֵי ה' לֵאמֹר "מִי יַאֲכִלֵנוּ בָּשָׂר, כִּי טוֹב לָנוּ בְּמִצְרָיִם". וְנָתַן ה' לָכֶם בָּשָׂר</b>– <br>  <b>וַאֲכַלְתֶּם</b> בשר רב כל כך,
(יט) עד אשר<br>  <b>לֹא יוֹם אֶחָד תֹּאכְלוּן</b> בלבד <br>  <b>וְלֹא יוֹמָיִם וְלֹא חֲמִשָּׁה יָמִים וְלֹא עֲשָׂרָה יָמִים וְלֹא עֶשְׂרִים יוֹם.</b> הכתוב מפליג והולך במספרים.
(כ) <b>עַד חֹדֶשׁ יָמִים, עַד אֲשֶׁר יֵצֵא מֵאַפְּכֶם,</b> תפלטו ותקיאו אותו, <br>  <b>וְהָיָה לָכֶם לְזָרָא,</b> לגועל. ה' כועס עליכם, <br>  <b>יַעַן כִּי מְאַסְתֶּם אֶת ה' אֲשֶׁר בְּקִרְבְּכֶם,</b><br>  <b>וַתִּבְכּוּ לְפָנָיו לֵאמֹר "לָמָּה זֶּה יָצָאנוּ מִמִּצְרָיִם".</b>
(כא) <b>וַיֹּאמֶר מֹשֶׁה:שֵׁשׁ מֵאוֹת אֶלֶף רַגְלִי</b> ויותר<br>  <b>הָעָם אֲשֶׁר אָנֹכִי בְּקִרְבּוֹ</b>– <br>  <b>וְאַתָּה אָמַרְתָּ "בָּשָׂר אֶתֵּן לָהֶם, וְאָכְלוּ חֹדֶשׁ יָמִים".</b>
(כב) <b>הֲצֹאן וּבָקָר יִשָּׁחֵט לָהֶם</b>– <br>  <b>וּמָצָא</b>, ויספיק<br>  <b>לָהֶם?!</b> האם אפשר יהיה למצוא צאן ובקר בכמויות שיספקו אותם?! <br>  <b>אִם אֶת כָּל דְּגֵי הַיָּם יֵאָסֵף לָהֶם</b>– <br>  <b>וּמָצָא לָהֶם?!</b>
(כג) <b>וַיֹּאמֶר ה' אֶל מֹשֶׁה: הֲיַד ה' תִּקְצָר?! עַתָּה תִרְאֶה הֲיִקְרְךָ</b>, האם יתממש<br>  <b>דְבָרִי</b>– <br>  <b>אִם לֹא.</b>
(כד) <b>וַיֵּצֵא מֹשֶׁה</b> מאוהל מועד<br>  <br>  <b>וַיְדַבֵּר אֶל הָעָם אֵת דִּבְרֵי ה',</b> שלמחרת הם יקבלו בשר. <br>  <b>וַיֶּאֱסֹף שִׁבְעִים אִישׁ מִזִּקְנֵי הָעָם, וַיַּעֲמֵד אֹתָם סְבִיבֹת הָאֹהֶל.</b>
(כה) <b>וַיֵּרֶד ה' בֶּעָנָן וַיְדַבֵּר אֵלָיו,</b> ובאותה שעה – <br>  <b>וַיָּאצֶל</b>, האציל, משך<br>  <b>מִן הָרוּחַ אֲשֶׁר עָלָיו</b>– על משה <br>  <b>וַיִּתֵּן עַל שִׁבְעִים אִישׁ הַזְּקֵנִים.</b><br>  <b>וַיְהִי כְּנוֹחַ עֲלֵיהֶם הָרוּחַ</b>– <br>  <b>וַיִּתְנַבְּאוּ,</b> גם הם, <br>  <b>וְ</b> אולם<br>  <b>לֹא יָסָפוּ,</b> הוסיפו להתנבא. הזקנים לא הפכו נביאים קבועים.
(כו) <b>וַיִּשָּׁאֲרוּ שְׁנֵי אֲנָשִׁים בַּמַּחֲנֶה, שֵׁם הָאֶחָד</b>– <br>  <b>אֶלְדָּד, וְשֵׁם הַשֵּׁנִי</b>– <br>  <b>מֵידָד.</b> לפי המדרש, זקני ישראל באו מתוך שישה נציגים ששלח כל אחד מן השבטים. כיוון שה' ציווה לקחת שבעים איש בלבד, אלדד ומידד קיבלו על עצמם שלא להיות מאלו שתואצל עליהם רוחו של משה.<br>  ואף על פי כן – <br>  <b>וַתָּנַח עֲלֵיהֶם הָרוּחַ, וְהֵמָּה</b> הופיעו <br>  <b>בַּכְּתֻבִים,</b> ברשימות כמועמדים פוטנציאליים לנבואה,<br>  אבל – <br>  <b>וְלֹא יָצְאוּ הָאֹהֱלָה,</b> אלא <br>  <b>וַיִּתְנַבְּאוּ בַּמַּחֲנֶה.</b>
(כז) <b>וַיָּרָץ הַנַּעַר, וַיַּגֵּד לְמֹשֶׁה וַיֹּאמַר: אֶלְדָּד וּמֵידָד מִתְנַבְּאִים בַּמַּחֲנֶה.</b> נשארו במחנה ובכל זאת מתנבאים.
(כח) <b>וַיַּעַן יְהוֹשֻׁעַ בִּן נוּן, מְשָׁרֵת מֹשֶׁה</b>,<br>  הצמוד למשה<br>  <b>מִבְּחֻרָיו,</b> מנעוריו, מצעירותו,<br>  <br>  <b>וַיֹּאמַר: אֲדֹנִי מֹשֶׁה, כְּלָאֵם,</b> אסוֹר אותם שכן לעומת האחרים, אלו לא הורשו להתנבא.
(כט) <b>וַיֹּאמֶר לוֹ מֹשֶׁה: הַמְקַנֵּא אַתָּה לִי</b>, לכבודי?!<br>  האם אתה כועס שמשהו מן הנבואה ניתן גם לאחרים?! אדרבא – <br>  <b>וּמִי יִתֵּן כָּל עַם ה' נְבִיאִים, כִּי יִתֵּן ה' אֶת רוּחוֹ עֲלֵיהֶם.</b> לאמתו של דבר, כל העם היו צריכים להיות שלמים וקרובים לה' עד כדי דרגת נבואה.
(ל) <b>וַיֵּאָסֵף מֹשֶׁה</b>, עבר מאוהל מועד<br>  <b>אֶל הַמַּחֲנֶה, הוּא וְזִקְנֵי יִשְׂרָאֵל.</b>
(לא) <b>וְרוּחַ נָסַע מֵאֵת ה' וַיָּגָז</b>, הרוח גזזה, ניתקה<br>  <b>שַׂלְוִים מִן הַיָּם.</b> הרוח הפרידה שלווים מלהקתם הגדולה, וקירבה אותם אל מחנה ישראל. <br>  <b>וַיִּטֹּשׁ</b>, הרוח פיזרה אותם <br>  <b>עַל הַמַּחֲנֶה</b>. להקת שלווים עצומה נפלה ליד המחנה. הם היו כה רבים שהיו מונחים מן המחנה ועד – <br>  <b>כְּדֶרֶךְ יוֹם כֹּה</b>, מצדו האחד של המחנה,<br>  <b>וּכְדֶרֶךְ יוֹם כֹּה</b>, מצדו האחר <br>  <b>סְבִיבוֹת הַמַּחֲנֶה.</b> רבים היו העופות עד כדי כך שנערמו <br>  <b>כְאַמָּתַיִם עַל פְּנֵי הָאָרֶץ.</b>
(לב) <b>וַיָּקָם הָעָם כָּל הַיּוֹם הַהוּא וְכָל הַלַּיְלָה וְכֹל יוֹם הַמָּחֳרָת וַיַּאַסְפוּ אֶת הַשְּׂלָו</b> בתאוותנות מרובה, שכן נפשם קצה במזון האחיד, הלחם שירד אליהם משמים. <br>  <b>הַמַּמְעִיט</b>, מי שאסף פחות מן האחרים <br>  <b>אָסַף עֲשָׂרָה חֳמָרִים,</b> ערמות של שלווים. ואילו הזריזים או התאבים ממנו בוודאי אגרו יותר. <br>  <b>וַיִּשְׁטְחוּ לָהֶם שָׁטוֹחַ</b> מן השלווים השחוטים<br>  <b>סְבִיבוֹת הַמַּחֲנֶה.</b> מפני ריבוים לא יכלו לאחסנם בכלים, והניחו אותם לייבוש מסביב למחנה.
(לג) <b>הַבָּשָׂר עוֹדֶנּוּ בֵּין שִׁנֵּיהֶם</b> של האוכלים, <br>  <b>טֶרֶם יִכָּרֵת,</b> הבשר עדיין נלעס בפיהם, <br>  <b>וְאַף ה' חָרָה בָעָם, וַיַּךְ ה' בָּעָם מַכָּה רַבָּה מְאֹד.</b>
(לד) <b>וַיִּקְרָא אֶת שֵׁם הַמָּקוֹם הַהוּא קִבְרוֹת הַתַּאֲוָה כִּי שָׁם קָבְרוּ אֶת הָעָם הַמִּתְאַוִּים.</b>
(לה) <b>מִקִּבְרוֹת הַתַּאֲוָה נָסְעוּ הָעָם</b>ל<br>  <b>חֲצֵרוֹת,</b> מקום שבו כנראה בנו חצרות לקביעת מקום מגורים עראי, <br>  <b>וַיִּהְיוּ</b>, שהו<br>  <b>בַּחֲצֵרוֹת.</b>
<h2>פרק יב</h2>
(א) <b>וַתְּדַבֵּר מִרְיָם וְאַהֲרֹן</b> דברים קשים <br>  <b>בְּמֹשֶׁה.</b> נראה כי מרים יזמה שיחה <br>  <b>עַל אֹדוֹת הָאִשָּׁה הַכֻּשִׁית אֲשֶׁר לָקָח</b> משה. התורה אינה מפרשת מהו אותו מעשה, אלא <br>  <b>כִּי אִשָּׁה כֻשִׁית לָקָח</b> משה, צפורה המדינית.<br>  ייתכן שהמדינים – שנדדו ממקום למקום – התערבו עם עמים אחרים. אפשר אפוא שבִּתם תהיה כהת עור יותר מהרגיל אצל בני ישראל, שלפי הידוע צבע עורם היה חום בהיר.<br>  אף על פי שמשה נשאהּ לאשה, הוא פרש ממנה ולא קיים אתה יחסי אישות, אלא התייחד עם ה' באוהל מועד.
(ב) <b>וַיֹּאמְרוּ: הֲרַק אַךְ בְּמֹשֶׁה דִּבֶּר ה'?! הֲלֹא גַּם בָּנוּ דִבֵּר!</b> כיוון שאף אנו נביאי ה', איננו רואים מה זכותו של משה לנהוג כך באשתו. הרי משה נשא את צפורה, ואביה הביא אותה אל המחנה ממדין, והנה משה מתעלם ממנה. <br>  <b>וַיִּשְׁמַע ה'.</b> זו הייתה שיחה פרטית בלי נוכחותם של אנשים אחרים.<br>  אך הכתוב מעיד כי גם אילו ישב משה באותו מקום ושמע את דבריהם, הוא לא היה מגיב או נעלב –
(ג) <b>וְהָאִישׁ מֹשֶׁה עָנָיו מְאֹד מִכֹּל הָאָדָם אֲשֶׁר עַל פְּנֵי הָאֲדָמָה.</b> משה לא היה תובע מעמד מיוחד או זכויות יתר, אלא תמיד ראה עצמו כעבד ה' ושליחו, כמוסר דבר ה' ותורתו.
(ד) <b>וַיֹּאמֶר ה' פִּתְאֹם</b>, ברגע כלשהו <br>  <b>אֶל מֹשֶׁה וְאֶל אַהֲרֹן וְאֶל מִרְיָם: צְאוּ שְׁלָשְׁתְּכֶם</b> יחד <br>  <b>אֶל אֹהֶל מוֹעֵד.וַיֵּצְאוּ שְׁלָשְׁתָּם.</b>
(ה) <b>וַיֵּרֶד ה' בְּעַמּוּד עָנָן, וַיַּעֲמֹד פֶּתַח הָאֹהֶל. וַיִּקְרָא: אַהֲרֹן וּמִרְיָם!וַיֵּצְאוּ שְׁנֵיהֶם</b> מתוך האוהל, קרוב יותר אל הענן.
(ו) <b>וַיֹּאמֶר: שִׁמְעוּ נָא דְבָרָי. אִם יִהְיֶה נְבִיאֲכֶם</b>– נביא<br>  <b>ה',</b> אכן ה' מנבא אתכם, ועם כל המעלה שיש למי שה' מנבא אותו – <br>  <b>בַּמַּרְאָה</b>, באופן עקיף. בחזון סתום שיש לפענחו<br>  <b>אֵלָיו אֶתְוַדָּע,</b> או <br>  <b>בַּחֲלוֹם אֲדַבֶּר בּוֹ.</b> כל נביא אינו שומע את דברי בערנות מלאה אלא במצב נפשי מיוחד של טרנס עמוק.
(ז) <b>לֹא כֵן עַבְדִּי מֹשֶׁה.</b> הוא שונה מכם ומשאר נביאי. <br>  <b>בְּכָל בֵּיתִי נֶאֱמָן הוּא.</b> הוא העבד הנאמן עלי, עד כדי כך שבידו הפקדתי את דברי תדיר.
(ח) <b>פֶּה אֶל פֶּה</b>, פנים אל פנים, ישירות<br>  <b>אֲדַבֶּר בּוֹ,</b> ושלא כחזיונות הנביאים שמתוכם הם מסיקים את נוכחות ה', <br>  <b>וּמַרְאֶה</b> המתגלה למשה הוא ממשי ואמתי<br>  <b>וְלֹא בְחִידֹת,</b> בדימויים ומשלים שיש לפרשם, <br>  <b>וּתְמֻנַת ה' יַבִּיט</b> במישרין.<br>  <b>ו</b> כיוון שכך, <br>  <b>מַדּוּעַ לֹא יְרֵאתֶם לְדַבֵּר בְּעַבְדִּי, בְמֹשֶׁה?!</b> כיצד אתם מעיזים להשוות עצמכם אליו ולבקר את התנהגותו?!
(ט) <b>וַיִּחַר אַף ה' בָּם, וַיֵּלַךְ.</b>
(י) <b>וְהֶעָנָן</b>, שהוא האות להתגלות, <br>  <b>סָר מֵעַל הָאֹהֶל, וְהִנֵּה מִרְיָם מְצֹרַעַת כַּשָּׁלֶג.</b> זה היה הביטוי לכעסו של ה'. <br>  <b>וַיִּפֶן אַהֲרֹן אֶל מִרְיָם</b>– <br>  <b>וְהִנֵּה</b>, הוא מגלה שהיא <br>  <b>מְצֹרָעַת.</b> אמנם גם משה נמצא שם באותו מעמד או קרוב לו, אבל הוא כביכול מחוץ לעניין. ה' פונה רק אל אהרן ואל מרים והם אלה שננזפים וניזוקים.
(יא) <b>וַיֹּאמֶר אַהֲרֹן אֶל מֹשֶׁה: בִּי,</b> בבקשה ממך<br>  <b>, אֲדֹנִי.</b> אמנם כבר בעבר אהרן ציית למשה, אחיו הצעיר ממנו, ושימש מעין סגנו ועוזרו, אך קודם לכן הוא ראה בהם בני השוואה. עתה, לאחר ששמע את דברי ה', כבר אין הוא יכול אלא לדבר אליו בהכנעה גמורה. קשר האחווה שביניהם או קשרי העבודה המשותפת אינם רלוונטיים עוד, והוא פונה אל אחיו בתחינה: <br>  <b>אַל נָא תָשֵׁת</b>, תשים<br>  <b>עָלֵינוּ חַטָּאת,</b> אל תחשוב לנו לחטא את <br>  <b>אֲשֶׁר נוֹאַלְנוּ</b>, התנהלותנו הטפשית, איוולתנו, <br>  <b>וַאֲשֶׁר חָטָאנוּ</b> בדיבורים שלא היינו צריכים לדבר.
(יב) <b>אַל נָא תְהִי</b>, תהיה אתה<br>  <br>  <b>כַּמֵּת, אֲשֶׁר בְּצֵאתוֹ מֵרֶחֶם אִמּוֹ</b>– <br>  <b>וַיֵּאָכֵל חֲצִי בְשָׂרוֹ.</b> אתה בשר מבשרנו, שכן אחים נחשבים כבשר אחד,<br>  ועתה כשאחותנו הצטרעה עד כדי כך שהיא כמעט בדרגתו של מת, שכן יש להוציאה אל מחוץ למחנה עד שתירפא מצרעתה, חצי בשרך נשחת.<br>  גם אם לא תרצה לעשות למעננו; עשה למען בשרך שלך.
(יג) <b>וַיִּצְעַק מֹשֶׁה אֶל ה' לֵאמֹר: אֵל, נָא רְפָא נָא לָהּ!</b>
(יד) <b>וַיֹּאמֶר ה' אֶל מֹשֶׁה: וְאָבִיהָ יָרֹק יָרַק בְּפָנֶיהָ,</b> אילו אביה של מרים ירק בפניה, היה זה עלבון חמור מאוד – <br>  <b>הֲלֹא תִכָּלֵם</b>, בבושתה לא הייתה מעיזה לצאת מביתה<br>  <b>שִׁבְעַת יָמִים,</b> עד שהעלבון יישכח. ה' שלח את הצרעת במרים בתור ביזוי פומבי, כיריקה. לכן <br>  <b>תִּסָּגֵר שִׁבְעַת יָמִים מִחוּץ לַמַּחֲנֶה</b> כמצורעת, <br>  <b>וְאַחַר תֵּאָסֵף</b>, תסולק מצרעתה,<br>  או: תיכנס למחנה.
(טו) <b>וַתִּסָּגֵר מִרְיָם מִחוּץ לַמַּחֲנֶה שִׁבְעַת יָמִים</b> כדין מצורעת. <br>  <b>וְהָעָם לֹא נָסַע עַד הֵאָסֵף</b>, שובה של<br>  <b>מִרְיָם</b>, שכן למרות חטאהּ היא אדם גדול שיש לכבדו ולהמתין לו.
(טז) <b>וְאַחַר</b> שמרים נרפאה,<br>  <b>נָסְעוּ הָעָם מֵחֲצֵרוֹת, וַיַּחֲנוּ</b> במקום אחר<br>  <br>  <b>בְּמִדְבַּר פָּארָן.פרשת שלח</b>
<h2>פרק יג</h2>
(א) <b>וַיְדַבֵּר ה' אֶל מֹשֶׁה לֵּאמֹר:</b>
(ב) <b>שְׁלַח לְךָ אֲנָשִׁים, וְיָתֻרוּ</b>, יסיירו כדי להכיר<br>  <b>אֶת אֶרֶץ כְּנַעַן אֲשֶׁר אֲנִי נֹתֵן לִבְנֵי יִשְׂרָאֵל. אִישׁ אֶחָד אִישׁ אֶחָד לְמַטֵּה אֲבֹתָיו</b>, כנציג<br>  מכל שבט<br>  <b>תִּשְׁלָחוּ, כֹּל נָשִׂיא בָהֶם,</b> בעלי מעמד והנהגה שדבריהם יתקבלו באמון בשבטיהם. אין אלו ראשי השבטים ממש,<br>  אולי משום שנשיאי השבטים שנמנו לעיל היו זקנים מכדי לצאת למשימה זו.
(ג) <b>וַיִּשְׁלַח אֹתָם מֹשֶׁה מִמִּדְבַּר פָּארָן עַל פִּי ה',כֻּלָּם אֲנָשִׁים</b> חשובים ובעלי מעמד, אישים. <br>  <b>רָאשֵׁי בְנֵי יִשְׂרָאֵל הֵמָּה,</b> הם.
(ד) <b>וְאֵלֶּה שְׁמוֹתָם: לְמַטֵּה רְאוּבֵן</b> שלחו את <br>  <b>שַׁמּוּעַ בֶּן זַכּוּר.</b>
(ה) <b>לְמַטֵּה שִׁמְעוֹן</b>– <br>  <b>שָׁפָט בֶּן חוֹרִי.</b>
(ו) <b>לְמַטֵּה יְהוּדָה</b>– <br>  <b>כָּלֵב בֶּן יְפֻנֶּה.</b>
(ז) <b>לְמַטֵּה יִשָּׂשכָר</b>– <br>  <b>יִגְאָל בֶּן יוֹסֵף.</b>
(ח) <b>לְמַטֵּה אֶפְרָיִם</b>– <br>  <b>הוֹשֵׁעַ בִּן נוּן.</b>
(ט) <b>לְמַטֵּה בִנְיָמִן</b>– <br>  <b>פַּלְטִי בֶּן רָפוּא.</b>
(י) <b>לְמַטֵּה זְבוּלֻן</b>– <br>  <b>גַּדִּיאֵל בֶּן סוֹדִי.</b>
(יא) <b>לְמַטֵּה יוֹסֵף: לְמַטֵּה מְנַשֶּׁה</b>– <br>  <b>גַּדִּי בֶּן סוּסִי.</b>
(יב) <b>לְמַטֵּה דָן</b>– <br>  <b>עַמִּיאֵל בֶּן גְּמַלִּי.</b>
(יג) <b>לְמַטֵּה אָשֵׁר</b>– <br>  <b>סְתוּר בֶּן מִיכָאֵל.</b>
(יד) <b>לְמַטֵּה נַפְתָּלִי</b>– <br>  <b>נַחְבִּי בֶּן וָפְסִי.</b>
(טו) <b>לְמַטֵּה גָד</b>– <br>  <b>גְּאוּאֵל בֶּן מָכִי.</b>
(טז) <b>אֵלֶּה שְׁמוֹת הָאֲנָשִׁים אֲשֶׁר שָׁלַח מֹשֶׁה לָתוּר אֶת הָאָרֶץ. וַיִּקְרָא מֹשֶׁה לְהוֹשֵׁעַ בִּן נוּן יְהוֹשֻׁעַ.</b> בתוספת האות י' משה הפך את שמו משם שעניינו ישועה, כמו 'מישע' – לשם שמשמעותו היא ה' יושיע, כמו 'ישעיהו'.
(יז) <b>וַיִּשְׁלַח אֹתָם מֹשֶׁה לָתוּר אֶת אֶרֶץ כְּנָעַן, וַיֹּאמֶר אֲלֵהֶם: עֲלוּ</b>, סעו צפונה, או: היכנסו לארץ<br>  <br>  <b>זֶה בַּנֶּגֶב וַעֲלִיתֶם אֶת הָהָר.</b>
(יח) <b>וּרְאִיתֶם אֶת הָאָרֶץ מַה הִוא</b> באופן כללי, <br>  <b>וְאֶת הָעָם הַיֹּשֵׁב עָלֶיהָ</b>– <br>  <b>הֶחָזָק הוּא הֲרָפֶה; הַמְעַט הוּא אִם רָב,</b> מהי צפיפות האוכלוסין בארץ.
(יט) <b>וּמָה הָאָרֶץ אֲשֶׁר הוּא יֹשֵׁב בָּהּ</b>– <br>  <b>הֲטוֹבָה הִוא אִם</b>, או<br>  <b>רָעָה</b> מבחינת מזג האוויר ובעלי החיים. <br>  <b>וּמָה הֶעָרִים אֲשֶׁר הוּא יוֹשֵׁב בָּהֵנָּה</b>, בהן – <br>  <b>הַבְּמַחֲנִים</b>, האם הכנעני יושב במחנות, כלומר בערים פרוזות, ללא חומה, <br>  <b>אִם בְּמִבְצָרִים,</b> בערים בצורות, ערי חומה.
(כ) <b>וּמָה הָאָרֶץ</b>– <br>  <b>הַשְּׁמֵנָה הִוא אִם רָזָה.</b> עד כמה היא פורייה; מהם האזורים הפוריים בה יותר, ומה פחות; יכולה להיות לכך השפעה על מיקומם של ריכוזי אוכלוסין ועל טיבן של דרכי התעבורה. <br>  <b>הֲיֵשׁ בָּהּ עֵץ אִם אַיִן.</b> כמה עצים יש בארץ. במצרים לא גדלו באופן טבעי עצים רבים, וחלק מהעצים שגדלו שם נכרתו; ואילו בכנען כל האזור המרכזי היה מיוער בצפיפות.<br>  מלבד זאת, <br>  <b>וְהִתְחַזַּקְתֶּם וּלְקַחְתֶּם מִפְּרִי הָאָרֶץ.</b> הביאו ממנה פרות להראות לאחיכם. <br>  <b>וְהַיָּמִים</b> הללו היו <br>  <b>יְמֵי בִּכּוּרֵי עֲנָבִים,</b> המתחילים בחודש סיוון בערך.
(כא) <b>וַיַּעֲלוּ וַיָּתֻרוּ אֶת הָאָרֶץ</b> בכל גבולה – <br>  <b>מִמִּדְבַּר צִן</b> שבדרום <br>  <b>עַד רְחֹב</b>, שם מקום<br>  <b>לְבֹא</b>, בואכה<br>  <b>חֲמָת</b> שבצפון סוריה. דרך זו כוללת את תחומי ארץ כנען.
(כב) <b>וַיַּעֲלוּ בַנֶּגֶב וַיָּבֹא עַד חֶבְרוֹן.</b> ייתכן שהמרגלים לא הלכו כולם כיחידה אחת בכל הדרך, ושמא רק אחד מהם הגיע לחברון.<br>  נראה שחברון הייתה זכורה בתודעת העם כעירם של האבות. <br>  <b>וְשָׁם</b> פגשו את <br>  <b>אֲחִימַן, שֵׁשַׁי וְתַלְמַי,</b><br>  <b>יְלִידֵי</b>, בני<br>  <b>הָעֲנָק,</b> אנשים גדולים מאוד, ענקים.<b>וְ</b> הערה: <br>  <b>חֶבְרוֹן שֶׁבַע שָׁנִים נִבְנְתָה לִפְנֵי צֹעַן</b>, עיר חשובה מאוד ב<br>  <b>מִצְרָיִם.</b> הכול הכירו את צוען כעיר עתיקה שידוע מתי הוקמה – שלא כערים מצריות אחרות שמקורן אינו ברור. הכתוב מדגיש את חשיבותה ותוקפה של העיר העתיקה חברון בקביעה שהיא נוסדה עוד לפני צוען.
(כג) <b>וַיָּבֹאוּ</b> בסוף דרכם חזרה<br>  <br>  <b>עַד נַחַל אֶשְׁכֹּל, וַיִּכְרְתוּ מִשָּׁם</b>– מתוך הנחל <br>  <b>זְמוֹרָה וְאֶשְׁכּוֹל עֲנָבִים אֶחָד, וַיִּשָּׂאֻהוּ בַמּוֹט בִּשְׁנָיִם.</b> אדם יחיד לא יכול היה לשאתו בשל גודלו העצום.<br>  <b>וּמִן הָרִמֹּנִים וּמִן הַתְּאֵנִים</b> לקחו בידיהם.
(כד) <b>לַמָּקוֹם הַהוּא קָרָא</b>, קראו<br>  <b>נַחַל אֶשְׁכּוֹל, עַל אֹדוֹת הָאֶשְׁכּוֹל אֲשֶׁר כָּרְתוּ מִשָּׁם בְּנֵי יִשְׂרָאֵל.</b> יש להניח שנחל אשכול היה קרוב למדבר,<br>  כך שהאשכול לא טולטל לאורך הארץ כולה.
(כה) <b>וַיָּשֻׁבוּ מִתּוּר הָאָרֶץ מִקֵּץ אַרְבָּעִים יוֹם,</b> שכן המסע לא נועד לבירור פרטים, אלא להתרשמות כללית.
(כו) <b>וַיֵּלְכוּ וַיָּבֹאוּ אֶל מֹשֶׁה וְאֶל אַהֲרֹן וְאֶל כָּל עֲדַת בְּנֵי יִשְׂרָאֵל, אֶל מִדְבַּר פָּארָן קָדֵשָׁה,</b> לקָדֵש שבמדבר פארן,<br>  <br>  <b>וַיָּשִׁיבוּ אוֹתָם דָּבָר וְאֶת כָּל הָעֵדָה</b> שהתאספה לשמוע את דבריהם.<br>  גם מכאן עולה שהמרגלים ראו עצמם לא כשליחי המנהיגים בלבד, אלא כשליחי העדה. <br>  <b>וַיַּרְאוּם אֶת פְּרִי הָאָרֶץ.</b>
(כז) <b>וַיְסַפְּרוּ לוֹ</b>, למשה בנוכחות העדה <br>  <b>וַיֹּאמְרוּ: בָּאנוּ אֶל הָאָרֶץ אֲשֶׁר שְׁלַחְתָּנוּ, וְגַם זָבַת חָלָב וּדְבַשׁ הִוא,</b> ארץ פורייה מאוד, כמו שה' תיאר אותה,<br>  <br>  <b>וְזֶה פִּרְיָהּ.</b> אלה דוגמאות לפרות הצומחים בה.
(כח) <b>אֶפֶס</b>, אבל דעו לכם <br>  <b>כִּי עַז הָעָם הַיֹּשֵׁב בָּאָרֶץ.</b> אין תושביה שקטים ושאננים, ועל כן יהיה קשה להכניעם במהרה, <br>  <b>וְהֶעָרִים בְּצֻרוֹת גְּדֹלֹת מְאֹד.</b><br>  <b>וְגַם</b> את <br>  <b>יְלִדֵי הָעֲנָק רָאִינוּ שָׁם.</b>
(כט) <b>עֲמָלֵק יוֹשֵׁב בְּאֶרֶץ הַנֶּגֶב,</b> בדרכנו. לפי התכנית הראשונית של כניסתם לארץ, היו אמורים להצפין לכנען דרך הנגב. <br>  <b>וְהַחִתִּי וְהַיְבוּסִי וְהָאֱמֹרִי יוֹשֵׁב בָּהָר, וְהַכְּנַעֲנִי יֹשֵׁב עַל הַיָּם וְעַל יַד הַיַּרְדֵּן.</b>
(ל) <b>וַיַּהַס</b>, השתיק<br>  <b>כָּלֵב אֶת הָעָם אֶל מֹשֶׁה.</b> כלב הפנה את תשומת לבם לנוכחותו של משה. הרי אם יש מי שצריך להשיב על דברי המרגלים – משה הוא האיש, ולא תגובות ראשוניות של אנשי העדה. כלב אינו מסתפק בהשתקתם, אלא מוסיף קריאת עידוד. <br>  <b>וַיֹּאמֶר: עָלֹה נַעֲלֶה וְיָרַשְׁנוּ</b>, וננחל<br>  <b>אֹתָהּ</b>– את הארץ<br>  <b>כִּי יָכוֹל נוּכַל לָהּ!</b>
(לא) <b>וְהָאֲנָשִׁים אֲשֶׁר עָלוּ עִמּוֹ,</b> נציגי שאר השבטים, <br>  <b>אָמְרוּ: לֹא נוּכַל לַעֲלוֹת אֶל הָעָם</b> היושב בארץ<br>  <b>כִּי חָזָק הוּא מִמֶּנּוּ,</b> מאתנו. לא יעמדו לנו כוחותינו להילחם באנשים החזקים הללו. עם ישראל, שעד לא מזמן היה עם של עבדים במצרים, פחד מעמידה גלויה במלחמה.
(לב) ועתה – <br>  <b>וַיּוֹצִיאוּ דִּבַּת הָאָרֶץ אֲשֶׁר תָּרוּ אֹתָהּ אֶל בְּנֵי יִשְׂרָאֵל.</b> המרגלים עברו לתיאורים, שגם אם לא כולם היו דברי שקר, הרי היו מוּטים, ובאמצעותם ניסו ליצור תדמית שלילית לארץ.<br>  <br>  <b>לֵאמֹר: הָאָרֶץ אֲשֶׁר עָבַרְנוּ בָהּ לָתוּר אֹתָהּ</b>– <br>  <b>אֶרֶץ אֹכֶלֶת יוֹשְׁבֶיהָ הִוא.</b> יש בה מחלות ומקרי מוות רבים. <br>  <b>ו</b> מצד שני, <br>  <b>כָל הָעָם אֲשֶׁר רָאִינוּ בְתוֹכָהּ</b>– <br>  <b>אַנְשֵׁי מִדּוֹת,</b> אנשים גדולים. אמנם התמותה בה רבה, אך אנשים גדולי גוף וחזקים מצליחים לחיות בה.
(לג) <b>וְשָׁם רָאִינוּ אֶת הַנְּפִילִים,</b> הענקים<br>  <b>בְּנֵי עֲנָק מִן הַנְּפִלִים,</b> צאצאי גזע הענקים,<br>  <br>  <b>וַנְּהִי</b>, היינו <br>  <b>בְעֵינֵינוּ כַּחֲגָבִים,</b> כשעמדנו מול האנשים הגדולים הללו, <br>  <b>וְכֵן הָיִינוּ בְּעֵינֵיהֶם.</b> גם הם התייחסו אלינו כיצורים פחותי ערך וזעירים. הפֵּרות העצומים שנשאו עמם המחישו לשומעיהם גם את ממדי יושבי הארץ.
<h2>פרק יד</h2>
(א) <b>וַתִּשָּׂא כָּל הָעֵדָה</b> שנכחה באותו מעמד<br>  <b>וַיִּתְּנוּ אֶת קוֹלָם וַיִּבְכּוּ הָעָם בַּלַּיְלָה הַהוּא.</b>
(ב) <b>וַיִּלֹּנוּ עַל מֹשֶׁה וְעַל אַהֲרֹן כֹּל בְּנֵי יִשְׂרָאֵל, וַיֹּאמְרוּ אֲלֵהֶם כָּל הָעֵדָה: לוּ מַתְנוּ בְּאֶרֶץ מִצְרַיִם,אוֹ בַּמִּדְבָּר הַזֶּה לוּ מָתְנוּ</b>– היינו מתים בשלום ובשקט.
(ג) <b>וְלָמָה ה' מֵבִיא אֹתָנוּ אֶל הָאָרֶץ הַזֹּאת</b>, כנען <br>  <b>לִנְפֹּל בַּחֶרֶב?!</b> במקום למות בשלום באופן טבעי, נמות קודם זמננו במלחמה, ו<br>  <b>נָשֵׁינוּ וְטַפֵּנוּ יִהְיוּ לָבַז. הֲלוֹא טוֹב לָנוּ שׁוּב מִצְרָיְמָה.</b>
(ד) <b>וַיֹּאמְרוּ אִישׁ אֶל אָחִיו: נִתְּנָה רֹאשׁ,</b> הבה נמנה מנהיג כלשהו,<br>  <br>  <b>וְנָשׁוּבָה מִצְרָיְמָה.</b> לא כדאי שנמשיך במסע לכיוון כנען.
(ה) <b>וַיִּפֹּל מֹשֶׁה וְאַהֲרֹן עַל פְּנֵיהֶם לִפְנֵי כָּל קְהַל עֲדַת בְּנֵי יִשְׂרָאֵל.</b>
(ו) <b>וִיהוֹשֻׁעַ בִּן נוּן וְכָלֵב בֶּן יְפֻנֶּה</b> שהיו <br>  <b>מִן הַתָּרִים אֶת הָאָרֶץ,</b> מן המרגלים, <br>  <b>קָרְעוּ בִּגְדֵיהֶם.</b>
(ז) <b>וַיֹּאמְרוּ אֶל כָּל עֲדַת בְּנֵי יִשְׂרָאֵל לֵאמֹר: הָאָרֶץ אֲשֶׁר עָבַרְנוּ בָהּ לָתוּר אֹתָהּ</b>– <br>  <b>טוֹבָה הָאָרֶץ מְאֹד מְאֹד.</b>
(ח) ובנוגע לחששותיכם – <br>  <b>אִם חָפֵץ בָּנוּ ה'</b>– <br>  <b>וְהֵבִיא אֹתָנוּ אֶל הָאָרֶץ הַזֹּאת וּנְתָנָהּ לָנוּ, אֶרֶץ אֲשֶׁר הִוא זָבַת חָלָב וּדְבָשׁ.</b> הארץ מצוינת, והכול תלוי ברצון ה'.
(ט) <b>אַךְ בַּה' אַל תִּמְרֹדוּ</b> בסירובכם לבוא אל הארץ, <br>  <b>וְאַתֶּם</b>, שהובטחתם על ידי ה'<br>  <b>אַל תִּירְאוּ אֶת עַם הָאָרֶץ,</b> גם אם אחרים אמורים לירא מהם,<br>  <br>  <b>כִּי לַחְמֵנוּ הֵם.</b> ננצח אותם בקלות כאכילת לחם. <br>  <b>סָר צִלָּם מֵעֲלֵיהֶם,</b> כבר אין להם מחסה ומגן. <br>  <b>וַה' אִתָּנוּ,</b> לכן <br>  <b>אַל תִּירָאֻם,</b> תתייראו מהם.
(י) <b>וַיֹּאמְרוּ כָּל הָעֵדָה לִרְגּוֹם אֹתָם</b>– את יהושע וכלב, ואולי באותה הזדמנות – גם את משה ואהרן<br>  <br>  <b>בָּאֲבָנִים.</b><br>  <b>וּכְבוֹד ה' נִרְאָה בְּאֹהֶל מוֹעֵד אֶל כָּל בְּנֵי יִשְׂרָאֵל.</b>
(יא) <b>וַיֹּאמֶר ה' אֶל מֹשֶׁה: עַד אָנָה</b>, מתי<br>  <b>יְנַאֲצֻנִי</b>, יבזו אותי, יחללוני <br>  <b>הָעָם הַזֶּה, וְעַד אָנָה לֹא יַאֲמִינוּ בִי בְּכֹל</b>, למרות כל<br>  <b>הָאֹתוֹת</b>, הנסים<br>  <b>אֲשֶׁר עָשִׂיתִי בְּקִרְבּוֹ?!</b>
(יב) <b>אַכֶּנּוּ</b>, אכה את העם הזה<br>  <b>בַדֶּבֶר</b>, במגפה <br>  <b>וְאוֹרִשֶׁנּוּ,</b> אכלה אותם, <br>  <b>וְאֶעֱשֶׂה אֹתְךָ</b>, משה,<br>  <b>לְגוֹי גָּדוֹל וְעָצוּם מִמֶּנּוּ.</b> במקום בני ישראל יקום עם חדש, בני משה.
(יג) <b>וַיֹּאמֶר מֹשֶׁה אֶל ה': וְשָׁמְעוּ מִצְרַיִםכִּי</b>, ש<br>  <b>הֶעֱלִיתָ בְכֹחֲךָ אֶת הָעָם הַזֶּה</b>, את ישראל<br>  <b>מִקִּרְבּוֹ,</b> מתוכם.
(יד) ואם תשמיד אותם – <br>  <b>וְאָמְרוּ אֶל</b>, על <br>  <b>יוֹשֵׁב הָאָרֶץ הַזֹּאת,</b> כנען, שישראל אמורים לבוא אליה. מכיוון שעד כה המצרים <br>  <b>שָׁמְעוּ כִּי אַתָּה ה'</b> מצוי<br>  <b>בְּקֶרֶב הָעָם הַזֶּה</b>, ישראל<br>  <b>אֲשֶׁר עַיִן בְּעַיִן נִרְאָה אַתָּה, ה',</b> אתה<br>  נגלה לישראל,<br>  <b>וַעֲנָנְךָ עֹמֵד עֲלֵהֶם, וּבְעַמֻּד עָנָן אַתָּה הֹלֵךְ לִפְנֵיהֶם יוֹמָם וּבְעַמּוּד אֵשׁ לָיְלָה.</b>
(טו) ועכשיו – <br>  <b>וְהֵמַתָּה</b>, אם תמית<br>  <b>אֶת הָעָם הַזֶּה כְּאִישׁ אֶחָד</b> במגפה. <br>  <b>וְאָמְרוּ הַגּוֹיִם אֲשֶׁר שָׁמְעוּ אֶת שִׁמְעֲךָ לֵאמֹר:</b>
(טז) <b>"</b> אמנם ה' הוציאם ממצרים, אך<br>  <b>מִבִּלְתִּי יְכֹלֶת ה' לְהָבִיא אֶת הָעָם הַזֶּה אֶל הָאָרֶץ אֲשֶׁר נִשְׁבַּע לָהֶם,</b> אין ביכולתו לנצח את עמי כנען – <br>  <b>וַיִּשְׁחָטֵם בַּמִּדְבָּר".</b>
(יז) <b>וְעַתָּה יִגְדַּל נָא כֹּחַ אֲדֹנָי,</b> יתגלה כוחך לישראל באופן נעלה ורם יותר מאשר עד עכשיו, <br>  <b>כַּאֲשֶׁר דִּבַּרְתָּ</b>, כפי שלימדת והבטחת לאחר הכפרה על חטא העגל<br>  <br>  <b>לֵאמֹר:</b>
(יח) <b>"ה' אֶרֶךְ אַפַּיִם</b>, סבלני<br>  <b>וְרַב חֶסֶד, נֹשֵׂא</b>, מוחל, מרים את משאם של<br>  <b>עָוֹן וָפָשַׁע.</b> ומצד שני – <br>  <b>וְנַקֵּה לֹא יְנַקֶּה</b> את העוון. אף על פי שה' מוחל על העוון וממתין לחוטא שישוב, אין העוון מתנקה לחלוטין,<br>  אלא <br>  <b>פֹּקֵד</b>, זוכר וגומל<br>  <b>עֲוֹן אָבוֹת עַל בָּנִים, עַל שִׁלֵּשִׁים וְעַל רִבֵּעִים".</b> בהיותו רב חסד, אין הוא מעניש על עוונותיו של אב את כל צאצאיו לדורותיהם, ומאידך גיסא, גם אינו מעניש כאחת בכיליון, אלא פוקד את העוון על הצאצאים ארבעה דורות, ואם אלו אינם מזכירים את העוון על ידי חטאים נוספים, הוא נמחק ונעלם לחלוטין.
(יט) <b>סְלַח נָא</b>, והחלף עונשם החמור בעונש קל יותר<br>  <br>  <b>לַעֲוֹן הָעָם הַזֶּה כְּגֹדֶל חַסְדֶּךָ, וְכַאֲשֶׁר נָשָׂאתָה</b>, סבלת וסלחת <br>  <b>לָעָם הַזֶּה מִמִּצְרַיִם וְעַד הֵנָּה.</b>
(כ) <b>וַיֹּאמֶר ה': סָלַחְתִּי כִּדְבָרֶךָ,</b> כמו שאתה אומר, שהרי נימוקיך טובים. אמנם תפילתו של משה הועילה לבטל את הגזרה הראשונית להכות את העם כולו בבת אחת, ולהעמיד ממשה עם חדש,
(כא) <b>וְאוּלָם חַי אָנִי,</b> אני נשבע בחיי, <br>  <b>וְיִמָּלֵא כְבוֹד ה' אֶת כָּל הָאָרֶץ,</b> ביטוי שבועה נוסף,
(כב) <b>כִּי כָל הָאֲנָשִׁים הָרֹאִים אֶת כְּבֹדִי וְאֶת אֹתֹתַי אֲשֶׁר עָשִׂיתִי בְמִצְרַיִם וּבַמִּדְבָּר</b>– כל עם ישראל, <br>  <b>וַיְנַסּוּ אֹתִי זֶה עֶשֶׂר פְּעָמִים וְלֹא שָׁמְעוּ בְּקוֹלִי</b>–
(כג) <b>אִם יִרְאוּ</b>, אני נשבע שכל העם הזה לא יראו <br>  <b>אֶת הָאָרֶץ אֲשֶׁר נִשְׁבַּעְתִּי לַאֲבֹתָם, ו</b>בוודאי ש<br>  <b>כָל מְנַאֲצַי</b> בין שהם המסיתים למרד, ובין שהם המוסתים, בין מי שהיו אחוזי אימה מדיבת הארץ ששמעו מן המרגלים, ובין המתנגדים להנהגתו של משה על בסיס אישי – <br>  <b>לֹא יִרְאוּהָ.</b>
(כד) <b>ו</b> לעומתם<br>  <b>עַבְדִּי כָלֵב, עֵקֶב הָיְתָה רוּחַ אַחֶרֶת עִמּוֹ,</b> אף שהיה אחד המרגלים, <br>  <b>וַיְמַלֵּא אַחֲרָי,</b> נשאר נאמן באופן מלא לרצוני ולפקודותי – <br>  <b>וַהֲבִיאֹתִיו</b> בעוד שנים כאחד הכובשים<br>  <b>אֶל הָאָרֶץ אֲשֶׁר בָּא שָׁמָּה</b> עתה לתור אותה.<br>  <b>וְזַרְעוֹ יוֹרִשֶׁנָּה.</b>
(כה) אם תתעקשו להיכנס לארץ למרות גזרתי – <br>  <b>וְהָעֲמָלֵקִי וְהַכְּנַעֲנִי יוֹשֵׁב בָּעֵמֶק,</b> והם יחסמו את כניסתכם לארץ. לפיכך, <br>  <b>מָחָר פְּנוּ</b> אחורנית<br>  <b>וּסְעוּ לָכֶם</b> לעבר<br>  <b>הַמִּדְבָּר</b> ולכו שוב ב<br>  <b>דֶרֶךְ יַם סוּף.</b>
(כו) <b>וַיְדַבֵּר ה' אֶל מֹשֶׁה וְאֶל אַהֲרֹן לֵאמֹר:</b>
(כז) <b>עַד מָתַי לָעֵדָה הָרָעָה הַזֹּאת,</b> בעיקר המרגלים<br>  <br>  <b>אֲשֶׁר הֵמָּה מַלִּינִים</b>, גורמים לתלונות<br>  <b>עָלָי?! אֶת תְּלֻנּוֹת בְּנֵי יִשְׂרָאֵל אֲשֶׁר הֵמָּה</b>– המרגלים<br>  <b>מַלִּינִים עָלַי</b>– <br>  <b>שָׁמָעְתִּי.</b>
(כח) לכן <br>  <b>אֱמֹר אֲלֵהֶם: חַי אָנִי, נְאֻם ה', אִם לֹא כַּאֲשֶׁר דִּבַּרְתֶּם בְּאָזְנָי,</b> כפי מה שאמרתם, שלא תצליחו לכבוש את הארץ ותמותו לפני שיעלה בידכם לכבשה, <br>  <b>כֵּן אֶעֱשֶׂה לָכֶם.</b>
(כט) <b>בַּמִּדְבָּר הַזֶּה יִפְּלוּ פִגְרֵיכֶם, וְכָל פְּקֻדֵיכֶם</b>, כל המנויים<br>  <b>לְכָל מִסְפַּרְכֶם</b>, לכל דבר ועניין שאתם נספרים בשבילו,<br>  <br>  כלומר <br>  <b>מִבֶּן עֶשְׂרִים שָׁנָה וָמָעְלָה,</b> אתם <br>  <b>אֲשֶׁר הֲלִינֹתֶם עָלָי.</b> אמירתכם תתממש – לא במלחמה, אלא במדבר.
(ל) <b>אִם אַתֶּם תָּבֹאוּ אֶל הָאָרֶץ אֲשֶׁר נָשָׂאתִי אֶת יָדִי</b>, נשבעתי <br>  <b>לְשַׁכֵּן אֶתְכֶם בָּהּ.</b> לא תזכו להגיע אל הארץ המובטחת, <br>  <b>כִּי אִם כָּלֵב בֶּן יְפֻנֶּה וִיהוֹשֻׁעַ בִּן נוּן,</b> המבוגרים היחידים שייכנסו לתוכה.
(לא) <b>וְ</b> רק <br>  <b>טַפְּכֶם</b>, ילדיכם <br>  <b>אֲשֶׁר אֲמַרְתֶּם "לָבַז יִהְיֶה",</b> יילקחו בשבי על ידי עמי כנען במלחמה עמם, <br>  <b>וְהֵבֵיאתִי אֹתָם</b> אל הארץ,<br>  <b>וְיָדְעוּ אֶת הָאָרֶץ אֲשֶׁר מְאַסְתֶּם בָּהּ.</b>
(לב) <b>וּ</b> לעומת זאת<br>  <b>פִגְרֵיכֶם אַתֶּם יִפְּלוּ בַּמִּדְבָּר הַזֶּה,</b> ולא תימלטו ממנו.
(לג) <b>ו</b> גם <br>  <b>בְנֵיכֶם יִהְיוּ רֹעִים</b>, מיטלטלים הנה והנה<br>  <br>  <b>בַּמִּדְבָּר אַרְבָּעִים שָׁנָה, וְנָשְׂאוּ אֶת זְנוּתֵיכֶם</b>, סטיותיכם <br>  <b>עַד תֹּם פִּגְרֵיכֶם בַּמִּדְבָּר</b>, עד שכולכם תמותו במדבר.
(לד) <b>בְּמִסְפַּר הַיָּמִים אֲשֶׁר תַּרְתֶּם אֶת הָאָרֶץ,</b><br>  <b>אַרְבָּעִים יוֹם</b>– <br>  <b>יוֹם לַשָּׁנָה, יוֹם לַשָּׁנָה תִּשְׂאוּ אֶת עֲוֹנֹתֵיכֶם</b>– <br>  <b>אַרְבָּעִים שָׁנָה, וִידַעְתֶּם אֶת תְּנוּאָתִי,</b> התרחקותי, הסלקותכם ממני,<br>  או: מחיר הסירוב בי.
(לה) <b>אֲנִי ה' דִּבַּרְתִּי, אִם לֹא זֹאת אֶעֱשֶׂה לְכָל הָעֵדָה הָרָעָה הַזֹּאת הַנּוֹעָדִים עָלָי</b>– <br>  <b>בַּמִּדְבָּר הַזֶּה יִתַּמּוּ</b>, יִכלו<br>  <b>וְשָׁם יָמֻתוּ.</b> רק הדור הבא יכבוש את הארץ.
(לו) <b>וְהָאֲנָשִׁים אֲשֶׁר שָׁלַח מֹשֶׁה לָתוּר אֶת הָאָרֶץ</b>, המרגלים עצמם,<br>  <b>וַיָּשֻׁבוּ וַיַּלִּינוּ עָלָיו אֶת כָּל הָעֵדָה לְהוֹצִיא דִבָּה עַל הָאָרֶץ,</b> המשיכו בדברי תעמולה כנגד הכניסה לארץ –
(לז) <b>וַיָּמֻתוּ הָאֲנָשִׁים מוֹצִאֵי דִבַּת הָאָרֶץ רָעָה, בַּמַּגֵּפָה לִפְנֵי ה'.</b> הם הראשונים שמתו, ובמיתה לא טבעית.
(לח) <b>וִיהוֹשֻׁעַ בִּן נוּן וְכָלֵב בֶּן יְפֻנֶּה חָיוּ מִן הָאֲנָשִׁים הָהֵם הַהֹלְכִים לָתוּר אֶת הָאָרֶץ.</b> ברור אפוא שלא הייתה זו מחלה מדבקת שלקו בה המרגלים, אלא עונש מדויק שפגע רק במוציאי דיבת הארץ רעה.
(לט) <b>וַיְדַבֵּר מֹשֶׁה אֶת הַדְּבָרִים הָאֵלֶּה אֶל כָּל בְּנֵי יִשְׂרָאֵל.</b> משה הודיע לכל בוגרי העם שכיוון שבארץ מאסו, ולמצרים אין טעם לחזור, נגזר עליהם להישאר במדבר עד מותם. <br>  <b>וַיִּתְאַבְּלוּ הָעָם מְאֹד,</b> שהרי האמינו בה' ובמשה.
(מ) על כן, <br>  <b>וַיַּשְׁכִּמוּ</b> בני ישראל<br>  <b>בַבֹּקֶר, וַיַּעֲלוּ אֶל רֹאשׁ הָהָר לֵאמֹר: הִנֶּנּוּ וְעָלִינוּ אֶל הַמָּקוֹם אֲשֶׁר אָמַר ה',</b> אל ארץ כנען<br>  <b>כִּי חָטָאנוּ</b> בסירובנו לעלות אליו.
(מא) <b>וַיֹּאמֶר מֹשֶׁה: לָמָּה זֶּה אַתֶּם עֹבְרִים אֶת פִּי ה'</b>–<br>  <b>וְהִוא</b>, יזמתכם זו<br>  <b>לֹא תִצְלָח.</b>
(מב) <b>אַל תַּעֲלוּ</b> להילחם על הארץ <br>  <b>כִּי אֵין ה' בְּקִרְבְּכֶם,</b> ועל כן אין סיכוי שתנצחו,<br>  <b>וְלֹא תִּנָּגְפוּ לִפְנֵי אֹיְבֵיכֶם.</b> חבל שתנחלו תבוסה.
(מג) <b>כִּי הָעֲמָלֵקִי וְהַכְּנַעֲנִי שָׁם לִפְנֵיכֶם</b> בדרך,<br>  <b>וּנְפַלְתֶּם בֶּחָרֶב. כִּי עַל כֵּן</b>, הואיל ו<br>  <b>שַׁבְתֶּם מֵאַחֲרֵי ה',</b> סרתם מדרכו,<br>  <b>וְלֹא יִהְיֶה ה' עִמָּכֶם.</b>
(מד) ובכל זאת – <br>  <b>וַיַּעְפִּלוּ</b>, העזו,<br>  התעקשו וחיזקו את לבם,<br>  או: עברו על האיסור ומרו<br>  <br>  <b>לַעֲלוֹת אֶל רֹאשׁ הָהָר</b> שעמד בדרכם לכנען, <br>  <b>ו</b> אולם<br>  <b>אֲרוֹן בְּרִית ה' וּמֹשֶׁה לֹא מָשׁוּ</b>, זזו <br>  <b>מִקֶּרֶב הַמַּחֲנֶה.</b>
(מה) <b>וַיֵּרֶד הָעֲמָלֵקִי וְהַכְּנַעֲנִי הַיֹּשֵׁב בָּהָר הַהוּא וַיַּכּוּם וַיַּכְּתוּם</b> כיתתו, כתשו אותם <br>  <b>עַד הַ</b> מקום שלבסוף נקרא <br>  <b>חָרְמָה</b> מפני שבו היה חורבנם.<br>  הם הובסו במלחמה, ונסוגו בבושה.
<h2>פרק טו</h2>
(א) <b>וַיְדַבֵּר ה' אֶל מֹשֶׁה לֵּאמֹר:</b>
(ב) <b>דַּבֵּר אֶל בְּנֵי יִשְׂרָאֵל וְאָמַרְתָּ אֲלֵהֶם: כִּי תָבֹאוּ אֶל אֶרֶץ מוֹשְׁבֹתֵיכֶם אֲשֶׁר אֲנִי נֹתֵן לָכֶם,</b> לא כאנשים פרטיים, אלא כעם. בניכם ייכנסו אליה,
(ג) <b>וַעֲשִׂיתֶם</b> מרצונכם<br>  <b>אִשֶּׁה</b>, קרבן הנשרף באש<br>  <b>לַה', עֹלָה אוֹ זֶבַח</b> שלמים <br>  <b>לְפַלֵּא</b>, להפריש, להקצות<br>  <b>נֶדֶר</b>, קרבן המוטל על האדם כחובה שחייב את עצמו <br>  <b>אוֹ בִנְדָבָה</b>, כמתנה מיוחדת <br>  <b>אוֹ בְּמֹעֲדֵיכֶם</b>, כשירצה אדם להביא קרבן<br>  <b>לַעֲשׂוֹת רֵיחַ נִיחֹחַ לַה' מִן הַבָּקָר אוֹ מִן הַצֹּאן</b>–
(ד) <b>וְהִקְרִיב הַמַּקְרִיב</b> את<br>  <b>קָרְבָּנוֹ לַה': מִנְחָה</b>. עליו לצרף לקרבן הבהמה קרבן מן הצומח לפי הכללים הבאים:<br>  <b>סֹלֶת</b>, גרגרי חיטה טחונה<br>  <b>עִשָּׂרוֹן,</b> עשירית האיפה, שהיא מידת נפח של יבש. במידות ימינו העישרון הוא למעלה משני ליטר<br>  <b>בָּלוּל בִּרְבִעִית</b>, ברבע<br>  <b>הַהִין</b>, למעלה מליטר<br>  <b>שָׁמֶן,</b>
(ה) <b>וְיַיִן לַנֶּסֶךְ</b>, לשפיכה על המזבח – <br>  <b>רְבִיעִית הַהִין, תַּעֲשֶׂה עַל הָעֹלָה אוֹ לַזָּבַח</b>– <br>  <b>לַכֶּבֶשׂ הָאֶחָד.</b> כמויות אלה של סולת, שמן ויין מתאימות לקרבן שהוא כבש. כמויות חומרי המנחה והנסך משתנות לפי הבהמה המועלית לקרבן:
(ו) <b>אוֹ לָאַיִל</b>, אם תבחר להביא איל, שהוא כבש שבגר, בשנה השנייה לחייו <br>  <b>תַּעֲשֶׂה מִנְחָה</b>– <br>  <b>סֹלֶת שְׁנֵי עֶשְׂרֹנִים בְּלוּלָה בַשֶּׁמֶן שְׁלִשִׁית</b>, שליש<br>  <b>הַהִין,</b>
(ז) <b>וְיַיִן לַנֶּסֶךְ</b>– <br>  <b>שְׁלִשִׁית הַהִין, תַּקְרִיב</b> אותם <br>  <b>רֵיחַ נִיחֹחַ לַה'.</b>
(ח) <b>וְכִי תַעֲשֶׂה בֶן בָּקָר עֹלָה אוֹ זָבַח, לְפַלֵּא נֶדֶר אוֹ שְׁלָמִים לַה'.</b>
(ט) <b>וְהִקְרִיב עַל בֶּן הַבָּקָר מִנְחָה סֹלֶת שְׁלֹשָׁה עֶשְׂרֹנִים</b>, פי שלוש ממנחת הכבש, <br>  <b>בָּלוּל בַּשֶּׁמֶן חֲצִי הַהִין,</b> כפליים מכמות השמן המובאת עם הכבש<br>  <b>,</b>
(י) <b>וְיַיִן תַּקְרִיב לַנֶּסֶךְ</b>– <br>  <b>חֲצִי הַהִין, אִשֵּׁה רֵיחַ נִיחֹחַ לַה'.</b>
(יא) ובאופן כללי, <br>  <b>כָּכָה יֵעָשֶׂה לַשּׁוֹר הָאֶחָד אוֹ לָאַיִל הָאֶחָד אוֹ לַשֶּׂה בַכְּבָשִׂים אוֹ בָעִזִּים.</b>
(יב) <b>כַּמִּסְפָּר</b>, כפי מספר הקרבנות<br>  <b>אֲשֶׁר תַּעֲשׂוּ</b>– <br>  <b>כָּכָה תַּעֲשׂוּ לָאֶחָד כְּמִסְפָּרָם.</b> המנחות והנסכים המלווים את הקרבן יתרבו לפי מספר הבהמות המובאות וסוגן.
(יג) <b>כָּל הָאֶזְרָח יַעֲשֶׂה כָּכָה</b>, ולא אחרת<br>  <b>אֶת אֵלֶּה, לְהַקְרִיב אִשֵּׁה רֵיחַ נִיחֹחַ לַה'.</b> יש מידה קבועה למנחות ולנסכים הבאים עם הקרבן.
(יד) <b>וְכִי יָגוּר אִתְּכֶם גֵּר,</b> 'גר צדק' שבא להצטרף אליכם,<br>  <br>  <b>אוֹ</b> זה<br>  <b>אֲשֶׁר</b> כבר דר<br>  <br>  <b>בְּתוֹכְכֶם לְדֹרֹתֵיכֶם, וְעָשָׂה אִשֵּׁה רֵיחַ נִיחֹחַ לַה'</b>– <br>  <b>כַּאֲשֶׁר תַּעֲשׂוּ כֵּן יַעֲשֶׂה.</b> אין הבדל בזה בין אדם מגזע ישראל ובין מי שנספח לישראל.
(טו) <b>הַקָּהָל,</b> מלת פנייה, <br>  <b>חֻקָּה אַחַת לָכֶם וְלַגֵּר הַגָּר, חֻקַּת עוֹלָם לְדֹרֹתֵיכֶם,</b><br>  <b>כָּכֶם כַּגֵּר יִהְיֶה לִפְנֵי ה'.</b> ביחס להתחייבויות כלפי ה', כגון חוקי המנחות והנסכים המלווים את הקרבנות, החוק חל על הגר ועל האזרח באופן שווה.
(טז) <b>תּוֹרָה אַחַת וּמִשְׁפָּט אֶחָד יִהְיֶה לָכֶם וְלַגֵּר הַגָּר אִתְּכֶם.</b> קביעה זו יוצאת מהנושא הפרטי ומתייחסת גם לכל החוקים והמשפטים שניתנו לבני ישראל. חוקים אלו חלים על כל מי ששייך לישראל, בין שנולד לגזע ישראל ובין אם הסתפח אליהם.
(יז) <b>וַיְדַבֵּר ה' אֶל מֹשֶׁה לֵּאמֹר:</b>
(יח) <b>דַּבֵּר אֶל בְּנֵי יִשְׂרָאֵל וְאָמַרְתָּ אֲלֵהֶם: בְּבֹאֲכֶם</b>, כשתבואו <br>  <b>אֶל הָאָרֶץ אֲשֶׁר אֲנִי מֵבִיא אֶתְכֶם שָׁמָּה,</b>
(יט) <b>וְהָיָה בַּאֲכָלְכֶם</b>, כשתאכלו <br>  <b>מִלֶּחֶם הָאָרֶץ</b>– <br>  <b>תָּרִימוּ</b> ממנו <br>  <b>תְרוּמָה לַה'.</b>
(כ) את <br>  <b>רֵאשִׁית עֲרִסֹתֵכֶם</b>, עיסתכם, כלומר את מה שמכונה <br>  <b>'חַלָּה' תָּרִימוּ תְרוּמָה.</b><br>  <b>כִּתְרוּמַת גֹּרֶן</b>, תרומה הניתנת מן התבואה <br>  <b>כֵּן תָּרִימוּ אֹתָהּ,</b> את תרומת החלה מן העיסה.
(כא) <b>מֵרֵאשִׁית עֲרִסֹתֵיכֶם תִּתְּנוּ לַה' תְּרוּמָה לְדֹרֹתֵיכֶם.</b>
(כב) <b>וְכִי תִשְׁגּוּ וְלֹא תַעֲשׂוּ אֵת כָּל הַמִּצְוֹת הָאֵלֶּה אֲשֶׁר דִּבֶּר ה' אֶל מֹשֶׁה</b>–
(כג) <b>אֵת כָּל אֲשֶׁר צִוָּה ה' אֲלֵיכֶם בְּיַד מֹשֶׁה, מִן הַיּוֹם אֲשֶׁר צִוָּה ה' וָהָלְאָה לְדֹרֹתֵיכֶם.</b> לפי מסורת חז"ל, שגגה זו, שממנה משתלשלת אי-עשייה של כל המצוות, מתייחסת לחטא יסודי מסוים – עבודה זרה,<br>  שהיא המצווה הראשונה שנצטוו עליה בעשרת הדיברות: אָנֹכִי ה'... לֹא יִהְיֶה לְךָ אֱלֹהִים אֲחֵרִים עַל פָּנָי. לעתים מדובר במקרים מורכבים או באי-בהירות במחשבה או במעשה, שכתוצאה מהם עבדו עבודה זרה בלא מודעות לכך. על עבודה זרה במזיד אין כפרה בקרבן, אך מי שנודע לו ששגג בעבודה זרה צריך להביא קרבן חטאת.
(כד) <b>וְהָיָה אִם מֵעֵינֵי הָעֵדָה נֶעֶשְׂתָה לִשְׁגָגָה,</b> אם השגגה נעשתה על ידי בית הדין, המייצג את כל עדת ישראל – <br>  <b>וְעָשׂוּ כָל הָעֵדָה</b><br>  <b>פַּר בֶּן בָּקָר אֶחָד לְעֹלָה לְרֵיחַ נִיחֹחַ לַה', וּמִנְחָתוֹ וְנִסְכּוֹ כַּמִּשְׁפָּט.</b> קרבן פר חטאת מביאה העדה על חטאים אחרים, וכשחטאה בשוגג בעבודה זרה מביאה פר לעולה ונוסף עליו גם <br>  <b>שְׂעִיר עִזִּים אֶחָד לְחַטָּת.</b>
(כה) <b>וְכִפֶּר הַכֹּהֵן עַל כָּל עֲדַת בְּנֵי יִשְׂרָאֵל וְנִסְלַח לָהֶם כִּי שְׁגָגָה הִוא, וְהֵם הֵבִיאוּ אֶת קָרְבָּנָם אִשֶּׁה לַה' וְחַטָּאתָם לִפְנֵי ה' עַל שִׁגְגָתָם</b> כאשר נודע להם הדבר.
(כו) <b>וְנִסְלַח לְכָל עֲדַת בְּנֵי יִשְׂרָאֵל.</b> גם אם לא כל העדה עשתה זאת באופן ממשי, שגגת הנהגתה העליונה שאחריה נהה הציבור בכללו, נחשבת לחטאה של העדה כולה; וקרבנו של בית הדין בא לכפר הן על חטאו הן על חטא העדה כולה, <br>  <b>וְלַגֵּר הַגָּר בְּתוֹכָם</b>, שאף הוא חלק מן העדה, <br>  <b>כִּי לְכָל הָעָם</b>, על ידי כל העם נעשה החטא <br>  <b>בִּשְׁגָגָה.</b>
(כז) <b>וְאִם נֶפֶשׁ אַחַת תֶּחֱטָא בִשְׁגָגָה</b>– <br>  <b>וְהִקְרִיבָה</b> הנפש הזו <br>  <b>עֵז בַּת שְׁנָתָהּ לְחַטָּאת.</b> לקרבן חטאת רגיל אפשר להביא כבשה או שעירה, כלומר עז. על חטא עבודה זרה, שקרבנותיו בדרך כלל קשורים בשעירים, יש להביא דווקא עז.
(כח) <b>וְכִפֶּר הַכֹּהֵן עַל הַנֶּפֶשׁ הַשֹּׁגֶגֶת בְּחֶטְאָה בִשְׁגָגָה לִפְנֵי ה', לְכַפֵּר עָלָיו</b>– <br>  <b>וְנִסְלַח לוֹ</b>.
(כט) <b>הָאֶזְרָח בִּבְנֵי יִשְׂרָאֵל וְלַגֵּר הַגָּר בְּתוֹכָם</b>– <br>  <b>תּוֹרָה אַחַת יִהְיֶה לָכֶם, לָעֹשֶׂה בִּשְׁגָגָה.</b>
(ל) לעומת זאת – <br>  <b>וְהַנֶּפֶשׁ אֲשֶׁר תַּעֲשֶׂה בְּיָד רָמָה</b>, בהרמת יד, ביודעים ובכוונת זדון <br>  <b>מִן הָאֶזְרָח וּמִן הַגֵּר</b>– <br>  <b>אֶת ה' הוּא מְגַדֵּף,</b> מקלל,<br>  או: מבזה, <br>  <b>וְנִכְרְתָה הַנֶּפֶשׁ הַהִוא מִקֶּרֶב עַמָּהּ,</b> בכל מקום שתהיה. עונש זה בא מידי שמים, ואינו באחריות בית הדין.
(לא) <b>כִּי דְבַר ה' בָּזָה,</b> ביזה בעצם עברתו, <br>  <b>וְאֶת מִצְוָתוֹ הֵפַר</b>– <br>  <b>הִכָּרֵת תִּכָּרֵת הַנֶּפֶשׁ הַהִוא, עֲוֹנָה בָהּ.</b>
(לב) <b>וַיִּהְיוּ בְנֵי יִשְׂרָאֵל בַּמִּדְבָּר, וַיִּמְצְאוּ אִישׁ</b><br>  <b>מְקֹשֵׁשׁ</b>, מלקט<br>  <b>עֵצִים בְּיוֹם הַשַּׁבָּת.</b> אחת המלאכות האסורות בשבת היא מלאכת 'מעמר' – איסוף העצים ועימורם לצורך כלשהו – גם אם לא נעשה בהם שימוש.
(לג) <b>וַיַּקְרִיבוּ אֹתוֹ הַמֹּצְאִים אֹתוֹ מְקֹשֵׁשׁ עֵצִים אֶל מֹשֶׁה וְאֶל אַהֲרֹן וְאֶל כָּל הָעֵדָה,</b> והעידו שחילל שבת ביד רמה.
(לד) <b>וַיַּנִּיחוּ אֹתוֹ בַּמִּשְׁמָר</b> למעצר <br>  <b>כִּי לֹא פֹרַשׁ מַה יֵּעָשֶׂה לוֹ.</b> לא ידוע מה יהיה דינו. אמנם ידעו שהוא חייב מיתה, שכן כבר נאמר: וּשְׁמַרְתֶּם אֶת הַשַּׁבָּת כִּי קֹדֶשׁ הִוא לָכֶם מְחַלֲלֶיהָ מוֹת יוּמָת,<br>  אך לא ידעו באיזו דרך יש להמיתו.
(לה) <b>וַיֹּאמֶר ה' אֶל מֹשֶׁה: מוֹת יוּמַת הָאִישׁ; רָגוֹם אֹתוֹ בָאֲבָנִים כָּל הָעֵדָה מִחוּץ לַמַּחֲנֶה.</b> יש להמיתו בסקילה.
(לו) <b>וַיֹּצִיאוּ אֹתוֹ כָּל הָעֵדָה אֶל מִחוּץ לַמַּחֲנֶה, וַיִּרְגְּמוּ אֹתוֹ בָּאֲבָנִים</b>– <br>  <b>וַיָּמֹת, כַּאֲשֶׁר צִוָּה ה' אֶת מֹשֶׁה.</b>
(לז) <b>וַיֹּאמֶר ה' אֶל מֹשֶׁה לֵּאמֹר:</b>
(לח) <b>דַּבֵּר אֶל בְּנֵי יִשְׂרָאֵל וְאָמַרְתָּ אֲלֵהֶם וְעָשׂוּ לָהֶם צִיצִת</b>, קבוצת חוטים<br>  <br>  <b>עַל כַּנְפֵי</b>, פינות <br>  <b>בִגְדֵיהֶם לְדֹרֹתָם.</b><br>  <b>וְנָתְנוּ עַל</b>ה<br>  <b>צִיצִת</b> הנתונה על <br>  <b>הַכָּנָף</b>– <br>  <b>פְּתִיל</b>, חוט נוסף של <br>  <b>תְּכֵלֶת.</b>
(לט) <b>וְהָיָה לָכֶם לְצִיצִת,</b> מלשון הצצה והבטה,<br>  או: מלשון ציץ, פרח. הציצית איננה חלק פונקציונלי מן הבגד,<br>  אלא היא מעין קישוט.<br>  <br>  <b>וּרְאִיתֶם אֹתוֹ</b>– את הבגד המצויץ הזה, <br>  <b>וּזְכַרְתֶּם אֶת כָּל מִצְוֹת ה' וַעֲשִׂיתֶם אֹתָם.</b> זהו בגד לשם זיכרון. <br>  <b>וְלֹא תָתֻרוּ</b>, תלכו<br>  <br>  <b>אַחֲרֵי לְבַבְכֶם וְאַחֲרֵי עֵינֵיכֶם אֲשֶׁר אַתֶּם זֹנִים</b>, סוטים <br>  <b>אַחֲרֵיהֶם.</b> הלב החומד והעין הרואה הם הגורמים לעבור על מצוות התורה.
(מ) <b>לְמַעַן תִּזְכְּרוּ</b> בתוך שגרת החולין שלכם<br>  <b>וַעֲשִׂיתֶם אֶת כָּל מִצְוֹתָי, וִהְיִיתֶם קְדֹשִׁים לֵאלֹהֵיכֶם</b> בכל דרכיכם, במחשבותיכם ובמעשיכם.
(מא) <b>אֲנִי ה' אֱלֹהֵיכֶם אֲשֶׁר הוֹצֵאתִי אֶתְכֶם מֵאֶרֶץ מִצְרַיִם לִהְיוֹת לָכֶם לֵאלֹהִים, אֲנִי ה' אֱלֹהֵיכֶם.</b> בכך שה' הוציא את ישראל ממצרים, הוא הקדישם לעבדיו. כדי לשמר קדושה זו באמצעות המצוות, ישראל זקוקים לסימנים קבועים בבגדיהם.<b>פרשת קרח</b>
<h2>פרק טז</h2>
(א) <b>וַיִּקַּח קֹרַח בֶּן יִצְהָר</b>, אחי עמרם <br>  <b>בֶּן קְהָת בֶּן לֵוִי</b>. קרח היה אפוא בן דודו של משה. משה ואהרן היו בניו של בנו בכורו של קהת, עמרם; בן בנו השלישי של קהת, עוזיאל, נבחר להיות נשיא בני קהת.<br>  מכאן אפשר להבין את הקיפוח שחש קרח מול העובדה שאביו יצהר, הבן השני של קהת, לא זכה בשום תפקיד ציבורי.<br>  <br>  <b>וְדָתָן וַאֲבִירָם בְּנֵי אֱלִיאָב וְאוֹן בֶּן פֶּלֶת</b>, ששלושתם היו <br>  <b>בְּנֵי רְאוּבֵן.</b> מרמורם נבע כנראה מהיותם בני ראובן בכור יעקב, שכבר אביו העבירו מבכורתו והעניק אותה ליוסף, ואת המלכות העביר ליהודה,<br>  ובשלב מאוחר יותר עבודת הקודש, שגם היא הייתה מתפקידי הבכורה, עברה ללוי.<br>  את העובדה שלא זכו בתפקידים מכובדים ייחסו לתאוות השררה של המנהיגים הנוכחיים.
(ב) <b>וַיָּקֻמוּ</b> קרח ורעיו <br>  <b>לִפְנֵי מֹשֶׁה</b> הם<br>  <b>וַאֲנָשִׁים מִבְּנֵי יִשְׂרָאֵל</b> שאספו עמם – <br>  <b>חֲמִשִּׁים וּמָאתָיִם</b><br>  <b>נְשִׂיאֵי עֵדָה, קְרִאֵי מוֹעֵד</b>, בעלי מעמד הנקראים לכינוסים, למשפט ולאוהל מועד,<br>  או: שבכוחם לכנס את העדה, <br>  <b>אַנְשֵׁי שֵׁם,</b> מפורסמים בשמותיהם. היה זה מרד של האליטה.
(ג) <b>וַיִּקָּהֲלוּ עַל מֹשֶׁה וְעַל אַהֲרֹן וַיֹּאמְרוּ אֲלֵהֶם: רַב לָכֶם,</b> יש לכם תפקידים רבים מדי.<br>  אין זה הוגן <br>  <b>כִּי כָל הָעֵדָה,</b> כל ישראל,<br>  <b>כֻּלָּם קְדֹשִׁים, וּבְתוֹכָם</b> נמצא <br>  <b>ה',</b><br>  <b>וּמַדּוּעַ תִּתְנַשְּׂאוּ עַל קְהַל ה'?</b> מדוע לקחתם לעצמכם תפקידים גבוהים יותר?
(ד) <b>וַיִּשְׁמַע מֹשֶׁה, וַיִּפֹּל עַל פָּנָיו</b> בזעזוע, שכן אין אלו צעקות של אספסוף, אלא התקפה המגיעה מאנשים קרובים אליו, מוכרים לו ובעלי מעמד בעם.
(ה) נראה כי כשנפל על פניו קיבל נבואה. <br>  <b>וַיְדַבֵּר אֶל קֹרַח וְאֶל כָּל עֲדָתוֹ</b> את דברי ה' הללו <br>  <b>לֵאמֹר:</b> מחר ב<br>  <b>בֹּקֶר</b>– <br>  <b>וְיֹדַע</b>, יודיע<br>  <b>ה' אֶת אֲשֶׁר</b> שייכים<br>  <b>לוֹ, וְאֶת הַקָּדוֹשׁ</b>– <br>  <b>וְהִקְרִיב אֵלָיו.</b><br>  <b>וְאֵת אֲשֶׁר יִבְחַר בּוֹ</b> לשרת לפניו לדורות – אותו לבדו<br>  <br>  <b>יַקְרִיב אֵלָיו.</b> ואז תיווכחו שלא אני הוא הקובע מי יישא בתפקידים.
(ו) ולמען הסר ספק<br>  <b>זֹאת עֲשׂוּ: קְחוּ לָכֶם מַחְתּוֹת,</b> כלי הגחלים לקטורת, <br>  <b>קֹרַח וְכָל עֲדָתוֹ,</b>
(ז) <b>וּתְנוּ בָהֵן אֵשׁ וְשִׂימוּ עֲלֵיהֶן קְטֹרֶת לִפְנֵי ה' מָחָר,</b> אם תרצו להקטיר קטורת בעצמכם, אבל – <br>  <b>וְהָיָה הָאִישׁ אֲשֶׁר יִבְחַר ה'</b>– <br>  <b>הוּא הַקָּדוֹשׁ.רַב לָכֶם</b>, הסתפקו בתפקידכם המכובד,<br>  <b>בְּנֵי לֵוִי.</b>
(ח) <b>וַיֹּאמֶר מֹשֶׁה אֶל קֹרַח:שִׁמְעוּ נָא, בְּנֵי לֵוִי,</b>
(ט) <b>הַמְעַט מִכֶּם</b>, כלום אין די לכם<br>  <b>כִּי הִבְדִּיל אֱלֹהֵי יִשְׂרָאֵל אֶתְכֶם מֵעֲדַת יִשְׂרָאֵל לְהַקְרִיב אֶתְכֶם אֵלָיו, לַעֲבֹד אֶת עֲבֹדַת מִשְׁכַּן ה' וְלַעֲמֹד לִפְנֵי הָעֵדָה לְשָׁרְתָם.</b>
(י) <b>וַיַּקְרֵב אֹתְךָ</b>, קרח,<br>  <b>וְאֶת כָּל אַחֶיךָ בְנֵי לֵוִי אִתָּךְ</b>– <br>  <b>וּבִקַּשְׁתֶּם גַּם כְּהֻנָּה?!</b> מדוע אינכם מסתפקים במעמדכם הייחודי במקדש כלויים?! מעבר לכך, דרישתכם לשוויון מעמדי, אינה עולה בקנה אחד עם העובדה שאתם עצמכם בני מעמד מכובד. בתוככם מסתתרת אפוא שאיפה אישית למעמד הכהונה.
(יא) <b>לָכֵן אַתָּה וְכָל עֲדָתְךָ הַנֹּעָדִים</b> נועדים בעצם<br>  <b>עַל</b>, כנגד<br>  <b>ה', וְאַהֲרֹן מַה הוּא כִּי תַלִּינוּ עָלָיו.</b> הרי אהרן לא בחר בתפקידו.
(יב) <b>וַיִּשְׁלַח מֹשֶׁה לִקְרֹא לְדָתָן וְלַאֲבִירָם בְּנֵי אֱלִיאָב</b> על מנת לשוחח אתם באופן אישי.<b>וַיֹּאמְרוּ: לֹא נַעֲלֶה</b> שכן אנו כופרים בסמכותך.
(יג) <b>הַמְעַט כִּי הֶעֱלִיתָנוּ מֵאֶרֶץ זָבַת חָלָב וּדְבַשׁ לַהֲמִיתֵנוּ בַּמִּדְבָּר.</b> הם משתמשים באופן מהופך בביטוי שבו תיאר משה את ארץ כנען;<br>  בדבריהם אֶרֶץ זָבַת חָלָב וּדְבַשׁ היא מצרים, כביכול בה שררו שפע ורווחה כלכליים. גם שימושם בדברי משה בא לקנטר.<br>  <br>  <b>כִּי תִשְׂתָּרֵר עָלֵינוּ גַּם הִשְׂתָּרֵר.</b> הוצאתנו מארצנו; הובלת אותנו למדבר הגדול שממנו אינך יכול להוציאנו; ולא זו בלבד אלא שאתה רוצה להשתלט עלינו?!
(יד) <b>אַף לֹא אֶל אֶרֶץ זָבַת חָלָב וּדְבַשׁ הֲבִיאֹתָנוּ,</b><br>  <b>וַתִּתֶּן</b>, ולא נתת<br>  <b>לָנוּ נַחֲלַת שָׂדֶה וָכָרֶם,</b> כפי שהבטחת.<br>  <b>הַעֵינֵי הָאֲנָשִׁים הָהֵם</b>, האם את עינינו<br>  <b>תְּנַקֵּר,</b> כאילו איננו רואים דבר?!<br>  איננו רואים בעינינו את שפע החלב והדבש שאתה מדבר עליהם, אלא את קוצי המדבר בלבד. <br>  <b>לֹא נַעֲלֶה</b> כי אין לנו אמון בדיבוריך.
(טו) <b>וַיִּחַר לְמֹשֶׁה מְאֹד,וַיֹּאמֶר אֶל ה': אַל תֵּפֶן אֶל מִנְחָתָם,</b> אל קרבנם ואל התפילה שיתפללו אליך,<br>  שהרי אף <br>  <b>לֹא חֲמוֹר אֶחָד מֵהֶם נָשָׂאתִי,</b> לקחתי מהם בתור מס, <br>  <b>וְלֹא הֲרֵעֹתִי אֶת</b>, גרמתי רע ל<br>  <b>אַחַד מֵהֶם.</b> אין אפוא הצדקה להתנהגותם.
(טז) <b>וַיֹּאמֶר מֹשֶׁה אֶל קֹרַח: אַתָּה וְכָל עֲדָתְךָ הֱיוּ לִפְנֵי ה'</b>– <br>  <b>אַתָּה וָהֵם וְאַהֲרֹן מָחָר,</b>
(יז) <b>וּקְחוּ אִישׁ מַחְתָּתוֹ, וּנְתַתֶּם עֲלֵיהֶם קְטֹרֶת וְהִקְרַבְתֶּם לִפְנֵי ה' אִישׁ מַחְתָּתוֹ</b>– <br>  <b>חֲמִשִּׁים וּמָאתַיִם מַחְתֹּת, וְאַתָּה וְאַהֲרֹן אִישׁ מַחְתָּתוֹ.</b> כיוון שאתה טוען שאהרן מונה רק מפני שרציתי למנותו, ולא בשל סגולתו האישית ובחירת ה' בו, עמוֹד מולו מחר למבחן.
(יח) <b>וַיִּקְחוּ</b> האנשים הללו<br>  <b>אִישׁ</b> את<br>  <b>מַחְתָּתוֹ, וַיִּתְּנוּ עֲלֵיהֶם אֵשׁ וַיָּשִׂימוּ עֲלֵיהֶם קְטֹרֶת, וַיַּעַמְדוּ פֶּתַח אֹהֶל מוֹעֵד, ו</b>שם היו גם <br>  <b>מֹשֶׁה וְאַהֲרֹן.</b>
(יט) <b>וַיַּקְהֵל עֲלֵיהֶם קֹרַח אֶת כָּל הָעֵדָה אֶל פֶּתַח אֹהֶל מוֹעֵד</b> שכן היה בטוח בצדקתו. <br>  <b>וַיֵּרָא כְבוֹד ה' אֶל כָּל הָעֵדָה.</b>
(כ) <b>וַיְדַבֵּר ה' אֶל מֹשֶׁה וְאֶל אַהֲרֹן לֵאמֹר:</b>
(כא) <b>הִבָּדְלוּ</b>, צאו והינתקו<br>  <b>מִתּוֹךְ הָעֵדָה הַזֹּאת,</b> כל עדת ישראל שהקהיל קרח<br>  <br>  <b>וַאֲכַלֶּה אֹתָם כְּרָגַע.</b>
(כב) <b>וַיִּפְּלוּ</b> משה ואהרן <br>  <b>עַל פְּנֵיהֶם</b> בתפילה,<br>  <br>  <b>וַיֹּאמְרוּ: אֵל אֱלֹהֵי הָרוּחֹת לְכָל בָּשָׂר,</b> אתה הוא האלוקים היודע את רוחו של כל אדם, <br>  <b>הָאִישׁ אֶחָד יֶחֱטָא</b>– <br>  <b>וְעַל כָּל הָעֵדָה תִּקְצֹף?!</b> הרי זהו חטאם של אנשים בודדים, ולא מרי של כל קהל ישראל נגדך או נגדנו.
(כג) <b>וַיְדַבֵּר ה' אֶל מֹשֶׁה לֵּאמֹר:</b>
(כד) <b>דַּבֵּר אֶל הָעֵדָה לֵאמֹר: הֵעָלוּ</b>, הסתלקו, התרחקו<br>  <b>מִסָּבִיב לְמִשְׁכַּן</b>, מקומם של<br>  <b>קֹרַח דָּתָן וַאֲבִירָם.</b>
(כה) <b>וַיָּקָם מֹשֶׁה וַיֵּלֶךְ אֶל דָּתָן וַאֲבִירָם, וַיֵּלְכוּ אַחֲרָיו זִקְנֵי יִשְׂרָאֵל.</b>
(כו) <b>וַיְדַבֵּר אֶל הָעֵדָה</b> שהתקהלה שם <br>  <b>לֵאמֹר: סוּרוּ נָא מֵעַל אָהֳלֵי הָאֲנָשִׁים הָרְשָׁעִים הָאֵלֶּה, וְאַל תִּגְּעוּ בְּכָל אֲשֶׁר לָהֶם.</b> כדאי לכם להסתלק ממקומם ומחפציהם, <br>  <b>פֶּן תִּסָּפוּ</b>, תישמדו<br>  <b>בְּ</b> של<br>  <b>כָל חַטֹּאתָם.</b> כאשר מגיעה פורענות היא פוגעת לעתים גם במי שמצוי בקרבת החוטאים.
(כז) <b>וַיֵּעָלוּ מֵעַל מִשְׁכַּן קֹרַח, דָּתָן וַאֲבִירָם מִסָּבִיב, וְ</b> אילו <br>  <b>דָתָן וַאֲבִירָם יָצְאוּ נִצָּבִים פֶּתַח אָהֳלֵיהֶם, וּנְשֵׁיהֶם וּבְנֵיהֶם וְטַפָּם.</b> כל המשפחה יצאה במפגן של ביטחון עצמי ומרד במרותו של משה לעיני הקהל, שאמנם התרחק אך עדיין המשיך לצפות בנעשה.
(כח) <b>וַיֹּאמֶר מֹשֶׁה: בְּזֹאת תֵּדְעוּן כִּי ה' שְׁלָחַנִי לַעֲשׂוֹת אֵת כָּל הַמַּעֲשִׂים הָאֵלֶּה</b>– המינויים שבהם אתם מאשימים אותי, <br>  <b>כִּי לֹא</b> בדיתי אותם<br>  <b>מִלִּבִּי,</b> אלא ה' ציווה אותי בהם –
(כט) <b>אִם כְּמוֹת</b>, כמיתה טבעית של<br>  <b>כָּל הָאָדָם</b><br>  <b>יְמֻתוּן אֵלֶּה</b>, <br>  <b>וּפְקֻדַּת כָּל הָאָדָם</b>, עונשו של מין האדם שהוא מות הנפש ושיבת הגוף אל העפר<br>  <br>  <b>יִפָּקֵד עֲלֵיהֶם,</b> אם כל אחד מהם ימות בדרך רגילה – תדעו ש<br>  <b>לֹא ה' שְׁלָחָנִי.</b> ונבואתי תוכחש.
(ל) אולם<br>  <b>אִם בְּרִיאָה יִבְרָא</b> פה <br>  <b>ה', וּפָצְתָה</b>, ותפתח <br>  <b>הָאֲדָמָה אֶת פִּיהָ וּבָלְעָה אֹתָם וְאֶת כָּל אֲשֶׁר לָהֶם וְיָרְדוּ</b> בעודם<br>  <b>חַיִּים שְׁאֹלָה</b>, לתוך השאול – <br>  <b>וִידַעְתֶּם כִּי נִאֲצוּ</b>, הכעיסו <br>  <b>הָאֲנָשִׁים הָאֵלֶּה אֶת ה',</b> וזה עונשם.
(לא) <b>וַיְהִי כְּכַלֹּתוֹ</b>, כשסיים<br>  <b>לְדַבֵּר אֵת כָּל הַדְּבָרִים הָאֵלֶּה,</b><br>  <b>וַתִּבָּקַע הָאֲדָמָה אֲשֶׁר תַּחְתֵּיהֶם,</b> תחילה הופיעו בה סדקים.
(לב) <b>וַתִּפְתַּח הָאָרֶץ אֶת פִּיהָ,</b> פתח גדול <br>  <b>וַתִּבְלַע אֹתָם וְאֶת בָּתֵּיהֶם, וְאֵת כָּל הָאָדָם</b> של המשפחה <br>  <b>אֲשֶׁר לְקֹרַח וְאֵת כָּל הָרְכוּשׁ.</b>
(לג) <b>וַיֵּרְדוּ הֵם וְכָל אֲשֶׁר לָהֶם חַיִּים שְׁאֹלָה, וַתְּכַס עֲלֵיהֶם הָאָרֶץ וַיֹּאבְדוּ מִתּוֹךְ הַקָּהָל</b> בגופיהם ובנשמותיהם.
(לד) <b>וְכָל יִשְׂרָאֵל אֲשֶׁר</b> עמדו <br>  <b>סְבִיבֹתֵיהֶם נָסוּ</b>, ברחו<br>  <b>לְקֹלָם כִּי אָמְרוּ: פֶּן תִּבְלָעֵנוּ הָאָרֶץ.</b>
(לה) <b>וְאֵשׁ יָצְאָה מֵאֵת ה', וַתֹּאכַל אֵת הַחֲמִשִּׁים וּמָאתַיִם אִישׁ מַקְרִיבֵי הַקְּטֹרֶת.</b> כיוון שפלשו לתפקיד לא להם, אירע להם כפי שאירע לנדב ואביהוא בני אהרן בהקריבם אש זרה.
<h2>פרק יז</h2>
(א) <b>וַיְדַבֵּר ה' אֶל מֹשֶׁה לֵּאמֹר:</b>
(ב) <b>אֱמֹר אֶל אֶלְעָזָר בֶּן אַהֲרֹן הַכֹּהֵן וְיָרֵם אֶת הַמַּחְתֹּת</b> שבהן הקריבו את הקטורת, <br>  <b>מִבֵּין</b>, מתוך<br>  <b>הַשְּׂרֵפָה</b> שבה נשרפו המקריבים, <br>  <b>וְאֶת הָאֵשׁ</b> של הקטורת שנותרה בוערת בגחלים<br>  <b>זְרֵה</b>, פזר<br>  <b>הָלְאָה</b>, רחוק מכאן <br>  <b>כִּי</b> המחתות הללו<br>  <b>קָדֵשׁוּ,</b> משום שהמקריבים הקדישו אותן לעבודת ה', אף שהביאו קטורת שלא כראוי.
(ג) <b>אֵת מַחְתּוֹת הַחַטָּאִים</b>, החוטאים <br>  <b>הָאֵלֶּה,</b> שחטאו <br>  <b>בְּנַפְשֹׁתָם</b>– <br>  <b>וְעָשׂוּ אֹתָם</b>– את המחתות <br>  <b>רִקֻּעֵי פַחִים,</b> ירדדו אותן כך שיוכלו להשתמש בהן כ<br>  <b>צִפּוּי לַמִּזְבֵּחַ</b><br>  <b>כִּי הִקְרִיבֻם לִפְנֵי ה'</b>– <br>  <b>וַיִּקְדָּשׁוּ.</b> ועל כן עליהן להישאר סביב המזבח. ומעבר לכך – <br>  <b>וְיִהְיוּ</b> שם <br>  <b>לְאוֹת לִבְנֵי יִשְׂרָאֵל,</b> כסימן לישראל שלא ימרדו שוב בקדושת הכהונה.
(ד) <b>וַיִּקַּח אֶלְעָזָר הַכֹּהֵן אֵת מַחְתּוֹת הַנְּחֹשֶׁת אֲשֶׁר הִקְרִיבוּ</b> אותן <br>  <b>הַשְּׂרֻפִים</b> עם הקטורת, <br>  <b>וַיְרַקְּעוּם צִפּוּי לַמִּזְבֵּחַ.</b>
(ה) <b>זִכָּרוֹן לִבְנֵי יִשְׂרָאֵל</b>– <br>  <b>לְמַעַן אֲשֶׁר לֹא יִקְרַב אִישׁ זָר אֲשֶׁר לֹא מִזֶּרַע אַהֲרֹן הוּא, לְהַקְטִיר קְטֹרֶת לִפְנֵי ה', וְלֹא יִהְיֶה כְקֹרַח וְכַעֲדָתוֹ</b>– <br>  <b>כַּאֲשֶׁר דִּבֶּר ה' בְּיַד מֹשֶׁה לוֹ,</b> עליו.
(ו) <b>וַיִּלֹּנוּ</b>, התלוננו<br>  <b>כָּל עֲדַת בְּנֵי יִשְׂרָאֵל מִמָּחֳרָת עַל מֹשֶׁה וְעַל אַהֲרֹן לֵאמֹר:</b><br>  <b>אַתֶּם הֲמִתֶּם אֶת עַם ה'!</b> אמנם פניתם אל ה' כדי להגן על עצמכם, אך לא הייתם צריכים לגזור דין מוות על המורדים.
(ז) <b>וַיְהִי בְּהִקָּהֵל הָעֵדָה</b> בתלונותיה<br>  <b>עַל מֹשֶׁה וְעַל אַהֲרֹן,</b><br>  <b>וַיִּפְנוּ אֶל אֹהֶל מוֹעֵד, וְהִנֵּה כִסָּהוּ הֶעָנָן, וַיֵּרָא כְּבוֹד ה'</b> באמצעות הענן.
(ח) <b>וַיָּבֹא מֹשֶׁה וְאַהֲרֹן אֶל פְּנֵי אֹהֶל מוֹעֵד</b> לשמוע את דבר ה'.
(ט) <b>וַיְדַבֵּר ה' אֶל מֹשֶׁה לֵּאמֹר:</b>
(י) <b>הֵרֹמּוּ</b>, הוציאו את עצמכם<br>  <br>  <b>מִתּוֹךְ הָעֵדָה הַזֹּאת</b>– <br>  <b>וַאֲכַלֶּה אֹתָם</b>– את כל העדה הזו<br>  <b>כְּרָגַע.וַיִּפְּלוּ</b> משה ואהרן <br>  <b>עַל פְּנֵיהֶם</b> בתפילה ובתחינה לה' שלא יעשה זאת. אולם המגפה החלה לפשות בעם, והאנשים החלו למות.
(יא) <b>וַיֹּאמֶר מֹשֶׁה אֶל אַהֲרֹן: קַח אֶת הַמַּחְתָּה וְתֶן עָלֶיהָ אֵשׁ מֵעַל הַמִּזְבֵּחַ וְשִׂים קְטֹרֶת, וְהוֹלֵךְ מְהֵרָה</b> את המחתה ובה הקטורת<br>  <b>אֶל הָעֵדָה, וְכַפֵּר עֲלֵיהֶם כִּי יָצָא הַקֶּצֶף מִלִּפְנֵי ה'</b>– <br>  <b>הֵחֵל הַנָּגֶף.</b>
(יב) <b>וַיִּקַּח אַהֲרֹן כַּאֲשֶׁר דִּבֶּר מֹשֶׁה, וַיָּרָץ אֶל תּוֹךְ הַקָּהָל</b> ומחתה בידו,<br>  <b>וְהִנֵּה הֵחֵל הַנֶּגֶף בָּעָם. וַיִּתֵּן אֶת הַקְּטֹרֶת, וַיְכַפֵּר</b> באמצעותה <br>  <b>עַל הָעָם.</b>
(יג) <b>וַיַּעֲמֹד בֵּין הַמֵּתִים</b> במגפה<br>  <b>וּבֵין הַחַיִּים, וַתֵּעָצַר הַמַּגֵּפָה.</b>
(יד) <b>וַיִּהְיוּ הַמֵּתִים בַּמַּגֵּפָה אַרְבָּעָה עָשָׂר אֶלֶף וּשְׁבַע מֵאוֹת, מִלְּבַד הַמֵּתִים עַל דְּבַר קֹרַח,</b> שמתו קודם לכן.
(טו) <b>וַיָּשָׁב אַהֲרֹן אֶל מֹשֶׁה אֶל פֶּתַח אֹהֶל מוֹעֵד, וְהַמַּגֵּפָה נֶעֱצָרָה.</b>
(טז) <b>וַיְדַבֵּר ה' אֶל מֹשֶׁה לֵּאמֹר:</b>
(יז) <b>דַּבֵּר אֶל בְּנֵי יִשְׂרָאֵל, וְקַח מֵאִתָּם מַטֶּה מַטֶּה</b>, מקל, שרביט אחד<br>  <b>לְבֵית אָב מֵאֵת כָּל נְשִׂיאֵהֶם לְבֵית אֲבֹתָם</b>– <br>  <b>שְׁנֵים עָשָׂר מַטּוֹת, אִישׁ אֶת שְׁמוֹ תִּכְתֹּב עַל מַטֵּהוּ,</b> השרביט שלו.
(יח) <b>וְאֵת שֵׁם אַהֲרֹן תִּכְתֹּב עַל מַטֵּה לֵוִי</b><br>  <b>כִּי מַטֶּה אֶחָד לְרֹאשׁ בֵּית אֲבוֹתָם.</b> למרות תפקידו האחר של אהרן, הוא גם נשיא השבט ומייצגו. כאן אין מדובר בחלוקת השבטים הצבאית, שבאה לביטוי בסדרי החניה והמסע, אלא החלוקה המקורית של שבטי ישראל. על כן נכלל בה מטה לוי, וכנראה יוסף לא נחלק בה לשני מטות.
(יט) <b>וְהִנַּחְתָּם</b>– את המטות<br>  <b>בְּאֹהֶל מוֹעֵד</b><br>  <b>לִפְנֵי הָעֵדוּת,</b> האות והברית הכתובה בתוך הארון, <br>  <b>אֲשֶׁר אִוָּעֵד לָכֶם שָׁמָּה,</b> בקודש הקודשים.
(כ) <b>וְהָיָה הָאִישׁ אֲשֶׁר אֶבְחַר בּוֹ</b>– <br>  <b>מַטֵּהוּ יִפְרָח.</b><br>  <b>וַהֲשִׁכֹּתִי</b>, אשכך, אסיר<br>  <b>מֵעָלַי אֶת תְּלֻנּוֹת בְּנֵי יִשְׂרָאֵל אֲשֶׁר הֵם מַלִּינִם</b>, מתלוננים<br>  <b>עֲלֵיכֶם.</b>
(כא) <b>וַיְדַבֵּר משֶׁה אֶל בְּנֵי יִשְׂרָאֵל</b> את הדברים האלה, <br>  <b>וַיִּתְּנוּ אֵלָיו כָּל נְשִׂיאֵיהֶם מַטֶּה לְנָשִׂיא אֶחָד מַטֶּה לְנָשִׂיא אֶחָד לְבֵית אֲבֹתָם</b>– <br>  <b>שְׁנֵים עָשָׂר מַטּוֹת, וּמַטֵּה אַהֲרֹן</b> היה <br>  <b>בְּתוֹךְ</b>, בין<br>  <b>מַטּוֹתָם.</b> משה לא הניח את מטה אהרן בצד מסוים, כדי שלא יטענו שפרח משום שהונח במקום מוצלח יותר.
(כב) <b>וַיַּנַּח משֶׁה אֶת הַמַּטֹּת לִפְנֵי ה' בְּאֹהֶל הָעֵדֻת.</b>
(כג) <b>וַיְהִי מִמָּחֳרָת, וַיָּבֹא משֶׁה אֶל אֹהֶל הָעֵדוּת</b>– <br>  <b>וְהִנֵּה פָּרַח מַטֵּה אַהֲרֹן לְבֵית לֵוִי, וַיֹּצֵא פֶרַח וַיָּצֵץ צִיץ</b>, ראשית היווצרות הפרי מן הפרח לאחר שעלי הכותרת נושרים,<br>  <b>וַיִּגְמֹל שְׁקֵדִים.</b> שלא כמו באופן ההדרגתי שהדברים מתרחשים בטבע,<br>  בנס זה הופיעו הפרח, הציץ והשקדים בבת אחת.
(כד) <b>וַיֹּצֵא משֶׁה אֶת כָּל הַמַּטֹּת מִלִּפְנֵי ה' אֶל כָּל בְּנֵי יִשְׂרָאֵל, וַיִּרְאוּ</b>– <br>  <b>וַיִּקְחוּ אִישׁ מַטֵּהוּ.</b> כך נוכחו כל הנשיאים שהם לא נבחרו לכהן בקודש.
(כה) <b>וַיֹּאמֶר ה' אֶל משֶׁה: הָשֵׁב אֶת מַטֵּה אַהֲרֹן לִפְנֵי הָעֵדוּת.</b> לאחר שנעשה בו נס כה מיוחד, אי אפשר להמשיך להשתמש בו בשימושי חולין. על כן יש להניחו שוב בקודש <br>  <b>לְמִשְׁמֶרֶת לְאוֹת לִבְנֵי מֶרִי,</b> כסימן למי שירצה למרוד בעתיד. <br>  <b>וּתְכַל</b>, וכך תיגמר <br>  <b>תְּלוּנֹּתָם מֵעָלַי, וְלֹא יָמֻתוּ,</b> שהרי המגפה באה בעקבות תלונותיהם.
(כו) <b>וַיַּעַשׂ משֶׁה כַּאֲשֶׁר צִוָּה ה' אֹתוֹ כֵּן עָשָׂה.</b> מכאן ואילך נשמר המטה בצד ארון הברית.ולאזהרות החוזרות ונשנות של קרבת זרים לקודש,<br>  וכל אלה עוררו אצלם אימה.
(כז) <b>וַיֹּאמְרוּ בְּנֵי יִשְׂרָאֵל אֶל משֶׁה לֵאמֹר: הֵן גָּוַעְנוּ, אָבַדְנוּ כֻּלָּנוּ אָבָדְנוּ.</b>
(כח) <b>כֹּל הַקָּרֵב הַקָּרֵב אֶל מִשְׁכַּן ה'</b>– <br>  <b>יָמוּת. הַאִם תַּמְנוּ לִגְוֹעַ,</b> או שמא עצמתו האדירה של משכן ה' תמשיך להמית אנשים?!
<h2>פרק יח</h2>
(א) <b>וַיֹּאמֶר ה' אֶל אַהֲרֹן: אַתָּה וּבָנֶיךָ</b>,<br>  הכהנים<br>  <b>וּבֵית אָבִיךָ</b>, בני קהת<br>  <b>אִתָּךְ</b><br>  <b>תִּשְׂאוּ אֶת עֲוֹן הַמִּקְדָּשׁ,</b> תהיו אחראים לכל פגיעה בקודש. <br>  <b>וְאַתָּה וּבָנֶיךָ אִתָּךְ תִּשְׂאוּ אֶת עֲוֹן כְּהֻנַּתְכֶם.</b> האחריות על אי-מילוי תפקידי הכהונה תיפול עליכם.
(ב) <b>וְגַם אֶת אַחֶיךָ מַטֵּה לֵוִי שֵׁבֶט אָבִיךָ הַקְרֵב אִתָּךְ, וְיִלָּווּ עָלֶיךָ וִישָׁרְתוּךָ וְ</b> רק <br>  <b>אַתָּה וּבָנֶיךָ אִתָּךְ</b> תשבו<br>  <b>לִפְנֵי אֹהֶל הָעֵדֻת,</b> ולא הלויים, שמקומם מחוץ לתחום זה.
(ג) <b>וְשָׁמְרוּ מִשְׁמַרְתְּךָ וּמִשְׁמֶרֶת כָּל הָאֹהֶל</b> מסביב.<br>  <b>אַךְ אֶל כְּלֵי הַקֹּדֶשׁ וְאֶל הַמִּזְבֵּחַ לֹא יִקְרָבוּ,</b> אף שהם ממונים על נשיאת המשכן ושמירתו, אסור להם לגעת בכלים, <br>  <b>וְלֹא יָמֻתוּ גַם הֵם גַּם אַתֶּם.</b>
(ד) <b>וְנִלְווּ</b> הלויים<br>  <b>עָלֶיךָ</b> ועל משפחתך, הכהנים, <br>  <b>וְשָׁמְרוּ אֶת מִשְׁמֶרֶת אֹהֶל מוֹעֵד לְכֹל עֲבֹדַת הָאֹהֶל, וְזָר לֹא יִקְרַב אֲלֵיכֶם.</b>
(ה) <b>וּשְׁמַרְתֶּם אֵת מִשְׁמֶרֶת הַקֹּדֶשׁ וְאֵת מִשְׁמֶרֶת הַמִּזְבֵּחַ,</b> תשמרו שלא יתקרב מי שאינו כהן אל הקודש והמזבח,<br>  <br>  <b>וְלֹא יִהְיֶה עוֹד קֶצֶף</b>, כעס<br>  <b>עַל בְּנֵי יִשְׂרָאֵל</b> על פגיעה בקדושת המזבח ובמעמדו.
(ו) <b>וַאֲנִי הִנֵּה לָקַחְתִּי אֶת אֲחֵיכֶם הַלְוִיִּם מִתּוֹךְ בְּנֵי יִשְׂרָאֵל, לָכֶם מַתָּנָה נְתֻנִים לַה' לַעֲבֹד אֶת עֲבֹדַת אֹהֶל מוֹעֵד.</b>
(ז) <b>וְאַתָּה וּבָנֶיךָ אִתְּךָ תִּשְׁמְרוּ אֶת כְּהֻנַּתְכֶם</b> בכל הקשור <br>  <b>לְכָל דְּבַר הַמִּזְבֵּחַ וּלְמִבֵּית לַפָּרֹכֶת,</b> ולְמה שנמצא פנימה לפרוכת, כלומר אתם אחראים שכל השירות במקדש – העבודות החיצוניות והפנימיות – ייעשה כראוי, <br>  <b>וַעֲבַדְתֶּם</b> עבודה זו. <br>  <b>עֲבֹדַת מַתָּנָה אֶתֵּן אֶת כְּהֻנַּתְכֶם.</b> אין זו עבודת שעבוד אלא כבוד שהוענק רק לכם, <br>  <b>וְ</b> אילו <br>  <b>הַזָּר הַקָּרֵב</b>– <br>  <b>יוּמָת.</b>
(ח) <b>וַיְדַבֵּר ה' אֶל אַהֲרֹן: וַאֲנִי הִנֵּה נָתַתִּי לְךָ אֶת מִשְׁמֶרֶת תְּרוּמֹתָי, לְכָל קָדְשֵׁי בְנֵי יִשְׂרָאֵל</b>– <br>  <b>לְךָ נְתַתִּים לְמָשְׁחָה</b>, למינוי, לגדולה<br>  <br>  <b>וּלְבָנֶיךָ לְחָק עוֹלָם.</b>
(ט) <b>זֶה יִהְיֶה לְךָ מִקֹּדֶשׁ הַקֳּדָשִׁים מִן הָאֵשׁ,</b> מן הקרבנות הנשרפים על המזבח שקדושתם חמורה, <br>  <b>כָּל קָרְבָּנָם לְכָל מִנְחָתָם וּלְכָל חַטָּאתָם וּלְכָל אֲשָׁמָם אֲשֶׁר יָשִׁיבוּ לִי</b>– <br>  <b>קֹדֶשׁ קָדָשִׁים לְךָ הוּא וּלְבָנֶיךָ.</b> רק הכהנים יוכלו להשתמש במתנות אלה.
(י) <b>בְּקֹדֶשׁ הַקֳּדָשִׁים</b>, בעזרה, שהיא המקום המיועד לאכילת קודשי קודשים: מנחה, חטאת ואשם,<br>  <br>  <b>תֹּאכֲלֶנּוּ. כָּל זָכָר יֹאכַל אֹתוֹ, קֹדֶשׁ יִהְיֶה לָּךְ.</b>
(יא) <b>וְזֶה לְּךָ תְּרוּמַת מַתָּנָם לְכָל תְּנוּפֹת בְּנֵי יִשְׂרָאֵל,</b> אלו חלקים מסוימים מקרבנות השלמים שמפרישים אותם ומניפים אותם<br>  <b>–</b><br>  <br>  <b>לְךָ נְתַתִּים וּלְבָנֶיךָ וְלִבְנֹתֶיךָ אִתְּךָ לְחָק עוֹלָם, כָּל טָהוֹר בְּבֵיתְךָ יֹאכַל אֹתוֹ</b>, כדין 'קודשים קלים' הנאכלים על ידי כל בני ביתו של הכהן.
(יב) <b>כֹּל חֵלֶב יִצְהָר</b>, המובחר שבשמן <br>  <b>וְכָל חֵלֶב תִּירוֹשׁ</b>, המובחר שביין <br>  <b>וְדָגָן, רֵאשִׁיתָם אֲשֶׁר יִתְּנוּ לַה',</b> הראשית מן היבול הוא התרומה שמפרישים ישראל לה',<br>  בפועל – <br>  <b>לְךָ</b>, לכהנים ולבני משפחותיהם<br>  <b>נְתַתִּים.</b>
(יג) <b>בִּכּוּרֵי כָּל אֲשֶׁר בְּאַרְצָם אֲשֶׁר יָבִיאוּ לַה'</b>, הביכורים המובאים למקדש – <br>  <b>לְךָ יִהְיֶה. כָּל טָהוֹר בְּבֵיתְךָ יֹאכֲלֶנּוּ,</b> כולל העבדים – 'קניין כספו' של הכהן – רשאים לאכול את התרומה והביכורים כשהם טהורים.<br>  ובמקרים אחדים, כשהתרומה אינה ראויה לאכילת אדם, אפילו הבהמות יכולות לאכלה.
(יד) <b>כָּל חֵרֶם</b>, מטלטלין ונכסי-דלא-ניידי שהוקדשו <br>  <b>בְּיִשְׂרָאֵל</b>, אך לא למען תחזוקת המקדש – <br>  <b>לְךָ יִהְיֶה.</b>
(טו) <b>כָּל פֶּטֶר רֶחֶם</b>, בכור<br>  <b>לְכָל בָּשָׂר אֲשֶׁר יַקְרִיבוּ לַה' בָּאָדָם וּבַבְּהֵמָה</b>– <br>  <b>יִהְיֶה לָּךְ, אַךְ פָּדֹה תִפְדֶּה</b>, החלף בכסף<br>  <b>אֵת בְּכוֹר הָאָדָם,</b> והכסף הוא שיינתן לך, <br>  <b>וְאֵת בְּכוֹר הַבְּהֵמָה הַטְּמֵאָה תִּפְדֶּה.</b> מכיוון שלא תוכל לאכלו, תקבל את תמורתו. במקום אחר מתבאר כי הבהמה הטמאה שבה מדובר כאן היא חמור, והוא נפדה בשה הניתן לכהן.
(טז) <b>וּפְדוּיָו</b>– של בכור האדם <br>  <b>מִבֶּן חֹדֶשׁ תִּפְדֶּה. בְּעֶרְכְּךָ</b>, בשווי<br>  <b>כֶּסֶף חֲמֵשֶׁת שְׁקָלִים בְּשֶׁקֶל הַקֹּדֶשׁ,</b> ושקל זה – <br>  <b>עֶשְׂרִים גֵּרָה</b>, יחידת המשקל הקטנה של כסף, 'מעה' בלשון חכמים, <br>  <b>הוּא.</b>
(יז) <b>אַךְ בְּכוֹר שׁוֹר אוֹ בְכוֹר כֶּשֶׂב אוֹ בְכוֹר עֵז</b>– <br>  <b>לֹא תִפְדֶּה.</b><br>  <b>קֹדֶשׁ הֵם</b> עצמם.<br>  <b>אֶת דָּמָם תִּזְרֹק עַל הַמִּזְבֵּחַ וְאֶת חֶלְבָּם תַּקְטִיר,</b><br>  <b>אִשֶּׁה לְרֵיחַ נִיחֹחַ לַה',</b> שכן חלקים אלו אינם נאכלים.
(יח) <b>וּ</b> לעומת הדם והחֵלב, <br>  <b>בְשָׂרָם</b> של בכורות הבהמה הטהורה<br>  <b>יִהְיֶה לָּךְ כַּחֲזֵה הַתְּנוּפָה וּכְשׁוֹק הַיָּמִין</b> של קרבנות השלמים, שאוכלים הכהנים ובני משפחותיהם הטהורים. כמוהם כבשר הבכור – <br>  <b>לְךָ יִהְיֶה.</b>
(יט) <b>כֹּל תְּרוּמֹת הַקֳּדָשִׁים אֲשֶׁר יָרִימוּ בְנֵי יִשְׂרָאֵל לַה',</b> האמורות כאן בפירוש, הרמוזות והאמורות במקומות אחרים <br>  <b>–</b><br>  <br>  <b>נָתַתִּי לְךָ וּלְבָנֶיךָ וְלִבְנֹתֶיךָ אִתְּךָ לְחָק עוֹלָם.</b><br>  <b>בְּרִית מֶלַח</b><br>  <b>עוֹלָם</b>, ברית נצחית<br>  <br>  <b>הִוא לִפְנֵי ה' לְךָ וּלְזַרְעֲךָ אִתָּךְ.</b>
(כ) <b>וַיֹּאמֶר ה' אֶל אַהֲרֹן:</b> מצד אחד, אתה וצאצאיך מקבלים מתנות מן העם; ומצד שני, <br>  <b>בְּאַרְצָם</b> של בני ישראל<br>  <b>לֹא תִנְחָל, וְחֵלֶק</b>, וחבל אדמה<br>  <b>לֹא יִהְיֶה לְךָ בְּתוֹכָם.</b><br>  <b>אֲנִי חֶלְקְךָ וְנַחֲלָתְךָ בְּתוֹךְ בְּנֵי יִשְׂרָאֵל.</b>
(כא) <b>וְלִבְנֵי לֵוִי</b>, שאף הם עובדים במקדש, <br>  <b>הִנֵּה נָתַתִּי כָּל מַעֲשֵׂר</b>, עשירית<br>  מכל היבול<br>  <b>בְּיִשְׂרָאֵל לְנַחֲלָה, חֵלֶף</b>, בעבור<br>  <b>עֲבֹדָתָם אֲשֶׁר הֵם עֹבְדִים אֶת עֲבֹדַת אֹהֶל מוֹעֵד.</b>
(כב) <b>וְלֹא יִקְרְבוּ עוֹד בְּנֵי יִשְׂרָאֵל אֶל אֹהֶל מוֹעֵד, לָשֵׂאת חֵטְא לָמוּת</b> מכיוון שהלויים הם אלו שיטפלו בתחזוקת המקדש, בשירה ובעזרה לכהנים, וגם מכיוון שהם אחראים למנוע מישראל לעשות תפקידים אלו ולהתקרב אל הקודש.
(כג) <b>וְעָבַד הַלֵּוִי הוּא</b> עצמו<br>  <b>אֶת עֲבֹדַת אֹהֶל מוֹעֵד, וְהֵם</b>– הלויים<br>  <b>יִשְׂאוּ עֲוֹנָם,</b> יהיו אחראים לחטאים העלולים לנבוע מעבודתם. <br>  <b>חֻקַּת עוֹלָם לְדֹרֹתֵיכֶם,</b><br>  <b>וּבְתוֹךְ בְּנֵי יִשְׂרָאֵל</b> גם בני שבט לוי כולם<br>  <b>לֹא יִנְחֲלוּ נַחֲלָה</b> בארץ.
(כד) <b>כִּי אֶת מַעְשַׂר בְּנֵי יִשְׂרָאֵל אֲשֶׁר יָרִימוּ לַה' תְּרוּמָה נָתַתִּי לַלְוִיִּם לְנַחֲלָה. עַל כֵּן אָמַרְתִּי לָהֶם,</b>ש<br>  <b>בְּתוֹךְ בְּנֵי יִשְׂרָאֵל לֹא יִנְחֲלוּ נַחֲלָה.</b>
(כה) <b>וַיְדַבֵּר ה' אֶל מֹשֶׁה לֵּאמֹר:</b>
(כו) <b>וְאֶל הַלְוִיִּם תְּדַבֵּר וְאָמַרְתָּ אֲלֵהֶם: כִּי תִקְחוּ מֵאֵת בְּנֵי יִשְׂרָאֵל אֶת הַמַּעֲשֵׂר אֲשֶׁר נָתַתִּי לָכֶם מֵאִתָּם בְּ</b> תור<br>  <b>נַחֲלַתְכֶם</b>– <br>  <b>וַהֲרֵמֹתֶם מִמֶּנּוּ תְּרוּמַת ה'.</b> מתוך המעשר שאתם מקבלים מישראל, עליכם להפריש <br>  <b>מַעֲשֵׂר מִן הַמַּעֲשֵׂר.</b>
(כז) ולאחר שתפרישו מעשר מתוך המעשר שקיבלתם מישראל – <br>  <b>וְנֶחְשַׁב לָכֶם תְּרוּמַתְכֶם</b>, שאתם מרימים לכהן,<br>  <b>כַּדָּגָן מִן הַגֹּרֶן וְכַמְלֵאָה</b>, כמו יין<br>  <br>  <b>מִן הַיָּקֶב,</b> כמו היבול הגדל ברשותו של אדם שמרימים ממנו תרומה לכהן.
(כח) <b>כֵּן תָּרִימוּ גַם אַתֶּם תְּרוּמַת ה' מִכֹּל מַעְשְׂרֹתֵיכֶם אֲשֶׁר תִּקְחוּ מֵאֵת בְּנֵי יִשְׂרָאֵל, וּנְתַתֶּם מִמֶּנּוּ אֶת תְּרוּמַת ה' לְאַהֲרֹן הַכֹּהֵן,</b> לכהנים.<br>  המעשרות שתקבלו מישראל הם מזונכם, וכשם שבני ישראל נותנים לכהן תרומה מיבולם, כך אתם, הלויים, תפרישו תרומה ממה שקיבלתם אתם.
(כט) <b>מִכֹּל מַתְּנֹתֵיכֶם</b> שאתם מקבלים מבני ישראל,<br>  <b>תָּרִימוּ אֵת כָּל תְּרוּמַת ה', מִכָּל חֶלְבּוֹ</b>, המובחר שבו – עליכם לתת לכהן <br>  <b>אֶת מִקְדְּשׁוֹ</b>, את החלק המקודש<br>  <b>מִמֶּנּוּ</b>.
(ל) <b>וְאָמַרְתָּ אֲלֵהֶם: בַּהֲרִימְכֶם אֶת חֶלְבּוֹ מִמֶּנּוּ,</b> אחרי שתפרישו מעשר מן המעשר כתרומה לכהנים, <br>  <b>וְנֶחְשַׁב</b> שאר תשעת חלקי היבול<br>  <b>לַלְוִיִּם כִּתְבוּאַת גֹּרֶן וְכִתְבוּאַת יָקֶב,</b> כיבול חולין,
(לא) <b>וַאֲכַלְתֶּם אֹתוֹ</b>– את המעשר <br>  <b>בְּכָל מָקוֹם, אַתֶּם וּבֵיתְכֶם, כִּי שָׂכָר הוּא לָכֶם חֵלֶף עֲבֹדַתְכֶם בְּאֹהֶל מוֹעֵד.</b>
(לב) <b>וְלֹא תִשְׂאוּ עָלָיו חֵטְא בַּהֲרִימְכֶם אֶת חֶלְבּוֹ מִמֶּנּוּ.</b> תנו לכהנים את החלק המובחר ממה שקיבלתם מישראל. מכאן שאסור להפריש לכהנים חלק רע. <br>  <b>וְאֶת קָדְשֵׁי בְנֵי יִשְׂרָאֵל לֹא תְחַלְּלוּ</b>– <br>  <b>וְלֹא תָמוּתוּ.</b> בכך שאתם מפרישים לכהן את הקודש, הוא תרומת המעשר, אתם מונעים חילול הקודשים ממתנות בני ישראל שהובאו לכם.
<h2>פרק יט</h2>
(א) <b>וַיְדַבֵּר ה' אֶל מֹשֶׁה וְאֶל אַהֲרֹן לֵאמֹר:</b>
(ב) <b>זֹאת חֻקַּת הַתּוֹרָה אֲשֶׁר צִוָּה ה' לֵאמֹר:דַּבֵּר אֶל בְּנֵי יִשְׂרָאֵל, וְיִקְחוּ אֵלֶיךָפָרָה אֲדֻמָּה,</b> שצבעה נוטה באופן בולט לאדום, <br>    <b>תְּמִימָה,</b> כלומר<br>    <br>    <b>אֲשֶׁר אֵין בָּהּ מוּם,</b>ו<br>    <b>אֲשֶׁר לֹא עָלָה עָלֶיהָ עֹל,</b> שמעולם לא שימשה לעבודה כלשהי,
(ג) <b>וּנְתַתֶּם אֹתָהּ אֶל אֶלְעָזָר הַכֹּהֵן.</b> אלעזר לא היה הכהן הגדול אלא סגנו.<br>    <b>וְהוֹצִיא אֹתָהּ אֶל מִחוּץ לַמַּחֲנֶה, וְשָׁחַט אֹתָהּ לְפָנָיו.</b> מאחר שהפרה איננה קרבן, היא תיעשה מחוץ למקדש.
(ד) <b>וְלָקַח אֶלְעָזָר הַכֹּהֵן מִדָּמָהּ בְּאֶצְבָּעוֹ וְהִזָּה</b> מן הדם <br>    <b>אֶל נֹכַח</b>, מול <br>    <b>פְּנֵי אֹהֶל מוֹעֵד מִדָּמָהּ שֶׁבַע פְּעָמִים.</b>
(ה) <b>וְשָׂרַף</b>, הוא יצווה לשרוף<br>    <b>אֶת הַפָּרָה לְעֵינָיו</b>– לעיני עצמו <br>    <b>אֶת עֹרָהּ וְאֶת בְּשָׂרָהּ וְאֶת דָּמָהּ עַל</b>, עם<br>    <b>פִּרְשָׁהּ</b>, הפסולת שבמעיה <br>    <b>יִשְׂרֹף.</b> הפרה תישרף בשלמותה.
(ו) <b>וְלָקַח הַכֹּהֵן עֵץ אֶרֶז וְאֵזוֹב וּשְׁנִי תוֹלָעַת</b> כמו בטיהור מטומאת הצרעת, <br>    <b>וְהִשְׁלִיךְ</b> גם את אלה<br>    <b>אֶל תּוֹךְ שְׂרֵפַת הַפָּרָה.</b> אפר השרפה נוצר אפוא מן הפרה, מן העצים ששימשו לשרפתה ומשלושת הפריטים המוזכרים.
(ז) <b>וְכִבֶּס בְּגָדָיו הַכֹּהֵן וְרָחַץ</b>, יטבול<br>    <b>בְּשָׂרוֹ בַּמַּיִם, וְאַחַר</b> כך <br>    <b>יָבוֹא אֶל הַמַּחֲנֶה, וְטָמֵא הַכֹּהֵן עַד הָעָרֶב.</b>
(ח) <b>וְ</b> גם <br>    <b>הַשֹּׂרֵף אֹתָהּ יְכַבֵּס בְּגָדָיו בַּמַּיִם וְרָחַץ בְּשָׂרוֹ בַּמָּיִם, וְטָמֵא עַד הָעָרֶב.</b>
(ט) <b>וְאָסַף אִישׁ טָהוֹר</b> דווקא <br>    <b>אֵת אֵפֶר הַפָּרָה, וְהִנִּיחַ</b> אותו <br>    <b>מִחוּץ לַמַּחֲנֶה בְּמָקוֹם טָהוֹר. וְהָיְתָה</b> אספת האפר הזו<br>    <b>לַעֲדַת בְּנֵי יִשְׂרָאֵל לְמִשְׁמֶרֶת לְמֵי נִדָּה,</b> מי זריקה, מי הזאה.<br>    <br>    <b>חַטָּאת</b>, מחטאת ומטהרת<br>    <b>הִוא,</b> הפרה.
(י) <b>וְכִבֶּס</b> גם <br>    <b>הָאֹסֵף אֶת אֵפֶר הַפָּרָה אֶת בְּגָדָיו, וְטָמֵא עַד הָעָרֶב. וְהָיְתָה לִבְנֵי יִשְׂרָאֵל וְלַגֵּר הַגָּר בְּתוֹכָם לְחֻקַּת עוֹלָם</b> כחלק מדיני הטומאה והטהרה.
(יא) <b>הַנֹּגֵעַ בְּמֵת לְכָל נֶפֶשׁ אָדָם</b>– <br>    <b>וְטָמֵא שִׁבְעַת יָמִים.</b>
(יב) <b>הוּא יִתְחַטָּא</b>, יותן עליו מהחטאת, יתנקה<br>    <b>בוֹ</b>– באפר הפרה-החטאת המהול במים<br>    <b>בַּיּוֹם הַשְּׁלִישִׁי וּבַיּוֹם הַשְּׁבִיעִי</b> לטומאתו, ואז <br>    <b>יִטְהָר. וְאִם לֹא יִתְחַטָּא בַּיּוֹם הַשְּׁלִישִׁי וּבַיּוֹם הַשְּׁבִיעִי</b>– <br>    <b>לֹא יִטְהָר,</b> גם כאשר יחלפו שבעת הימים.
(יג) והדבר חמור, שכן – <br>    <b>כָּל הַנֹּגֵעַ בְּמֵת בְּנֶפֶשׁ הָאָדָם אֲשֶׁר יָמוּת, וְלֹא יִתְחַטָּא</b> באפר הפרה, ונכנס לבית ה' – <br>    <b>אֶת מִשְׁכַּן ה' טִמֵּא, וְנִכְרְתָה הַנֶּפֶשׁ הַהִוא מִיִּשְׂרָאֵל</b><br>    <b>כִּי מֵי נִדָּה</b>, הזאה<br>    <b>לֹא זֹרַק עָלָיו,</b><br>    <b>טָמֵא יִהְיֶה, עוֹד טֻמְאָתוֹ בוֹ.</b>
(יד) <b>זֹאת הַתּוֹרָה: אָדָם כִּי</b>, אם<br>    <b>יָמוּת בְּאֹהֶל</b>, בתוך כל מבנה שהוא – <br>    <b>כָּל הַבָּא אֶל הָאֹהֶל</b> בזמן שהמת נמצא בו, <br>    <b>וְ</b> גם <br>    <b>כָל</b> חפץ <br>    <b>אֲשֶׁר בָּאֹהֶל יִטְמָא שִׁבְעַת יָמִים.</b> 'טומאת אוהל' מתפשטת בכל המרחב המצוי תחת קורת גג משותפת עם המת, ואינה תלויה במגע או במשא.
(טו) <b>וְכֹל כְּלִי פָתוּחַ</b> הנמצא באוהל <br>    <b>אֲשֶׁר אֵין צָמִיד פָּתִיל</b>, מכסה הסוגר אותו יפה,<br>    <b>עָלָיו</b>– <br>    <b>טָמֵא הוּא.</b>
(טז) <b>וְכֹל אֲשֶׁר יִגַּע עַל פְּנֵי הַשָּׂדֶה</b>, במקום חשוף שאינו מקורה, <br>    <b>בַּחֲלַל</b> שנהרג ב<br>    <b>חֶרֶב</b>, <br>    <b>אוֹ בְמֵת</b> בנפטר שאיננו הרוג, <br>    <b>אוֹ בְעֶצֶם אָדָם אוֹ בְקָבֶר</b> אדם – <br>    <b>יִטְמָא שִׁבְעַת יָמִים.</b> בכל המקרים הללו, שבהם המת אינו מצוי תחת קורת גג, הוא מטמא את מי שבא עמו במגע פיזי.
(יז) <b>וְלָקְחוּ לַטָּמֵא מֵעֲפַר שְׂרֵפַת הַחַטָּאת,</b> מאפר הפרה השרופה, <br>    <b>וְנָתַן עָלָיו מַיִם חַיִּים</b>, מי מעיין<br>    <b>אֶל כֶּלִי.</b>
(יח) <b>וְלָקַח אֵזוֹב וְטָבַל בַּמַּיִם אִישׁ טָהוֹר, וְהִזָּה עַל הָאֹהֶל</b> העשוי מעור או מבד,<br>    <br>    <b>וְעַל כָּל הַכֵּלִים וְעַל הַנְּפָשׁוֹת אֲשֶׁר הָיוּ שָׁם, וְעַל הַנֹּגֵעַ בַּעֶצֶם אוֹ בֶחָלָל אוֹ בַמֵּת אוֹ בַקָּבֶר.</b>
(יט) <b>וְהִזָּה הַטָּהֹר עַל הַטָּמֵא בַּיּוֹם הַשְּׁלִישִׁי וּבַיּוֹם הַשְּׁבִיעִי, וְחִטְּאוֹ בַּיּוֹם הַשְּׁבִיעִי,</b> ואז – <br>    <b>וְכִבֶּס</b> המיטהר את <br>    <b>בְּגָדָיו וְרָחַץ בַּמַּיִם, וְטָהֵר בָּעָרֶב.</b>
(כ) <b>וְאִישׁ אֲשֶׁר יִטְמָא וְלֹא יִתְחַטָּא</b>, ובכל זאת נכנס אל מקום קדוש<br>    או אכל מקודשי המקדש – <br>    <b>וְנִכְרְתָה הַנֶּפֶשׁ הַהִוא מִתּוֹךְ הַקָּהָל כִּי אֶת מִקְדַּשׁ ה' טִמֵּא, מֵי נִדָּה לֹא זֹרַק עָלָיו</b>– <br>    <b>טָמֵא הוּא.</b> בטומאה עצמה אין חטא, אך לאדם הטמא אסור להתקרב אל הקודש.
(כא) <b>וְהָיְתָה לָהֶם לְחֻקַּת עוֹלָם. וּמַזֵּה</b>, מטלטל<br>    <br>    <b>מֵי הַנִּדָּה יְכַבֵּס בְּגָדָיו</b> שכן הוא עצמו נטמא,<br>    <b>וְ</b> גם <br>    <b>הַנֹּגֵעַ בְּמֵי הַנִּדָּה יִטְמָא עַד הָעָרֶב.</b> עצמת הטיהור של המים הללו היא הגדולה ביותר, אך כאשר באים אתם במגע אנשים שאינם זקוקים להם, המים הללו עצמם מטמאים אותם, אם כי טומאה זו קלה יותר מטומאת המת, שאינה זקוקה להזאה ביום השלישי וביום השביעי אלא לטבילה והמתנה עד הערב.
(כב) <b>וְכֹל אֲשֶׁר יִגַּע בּוֹ הַטָּמֵא</b>– <br>    <b>יִטְמָא. וְהַנֶּפֶשׁ הַנֹּגַעַת</b> בטמא – <br>    <b>תִּטְמָא עַד הָעָרֶב.</b> האירועים שבעקבות פטירתה הם שיביאו למותם של שני אחיה, מנהיגי העדה – משה ואהרן באותה שנה, קודם הכניסה לארץ כנען.
<h2>פרק כ</h2>
(א) <b>וַיָּבֹאוּ בְנֵי יִשְׂרָאֵל כָּל הָעֵדָה</b>ל<br>    <b>מִדְבַּר צִן בַּחֹדֶשׁ הָרִאשׁוֹן וַיֵּשֶׁב הָעָם בְּקָדֵשׁ</b> שבמדבר צין.<br>    קדש מתוארת להלן כעיר השוכנת בקצה גבול ארץ אדום.<br>    <br>    <b>וַתָּמָת שָׁם מִרְיָם וַתִּקָּבֵר שָׁם.</b>
(ב) <b>וְלֹא הָיָה מַיִם לָעֵדָה, וַיִּקָּהֲלוּ עַל מֹשֶׁה וְעַל אַהֲרֹן.</b>
(ג) <b>וַיָּרֶב הָעָם עִם מֹשֶׁה, וַיֹּאמְרוּ לֵאמֹר: וְלוּ</b>, הלוואי ש<br>    <b>גָוַעְנוּ בִּגְוַע אַחֵינוּ לִפְנֵי ה'</b> בעוון המרגלים ובעוונות אחרים מפני שמתו מוות מהיר.
(ד) <b>וְלָמָה הֲבֵאתֶם אֶת קְהַל ה' אֶל הַמִּדְבָּר הַזֶּה לָמוּת שָׁם אֲנַחְנוּ וּבְעִירֵנוּ</b>, ובהמותינו<br>    <b>?!</b>
(ה) <b>וְלָמָה הֶעֱלִיתֻנוּ מִמִּצְרַיִם לְהָבִיא אֹתָנוּ אֶל הַמָּקוֹם הָרָע הַזֶּה</b>– <br>    <b>לֹא מְקוֹם זֶרַע וּתְאֵנָה וְגֶפֶן וְרִמּוֹן</b>, שבהם נשתבחה הארץ המובטחת?!<br>    איננו נמצאים כעת לא במצרים ולא בכנען, <br>    <b>וּמַיִם אַיִן לִשְׁתּוֹת.</b>
(ו) <b>וַיָּבֹא מֹשֶׁה וְאַהֲרֹן מִפְּנֵי הַקָּהָל</b>. הקהל הזועם דחק את משה ואהרן <br>    <b>אֶל פֶּתַח אֹהֶל מוֹעֵד,</b><br>    <b>וַיִּפְּלוּ עַל פְּנֵיהֶם</b> בתפילה. <br>    <b>וַיֵּרָא כְבוֹד ה' אֲלֵיהֶם.</b>
(ז) <b>וַיְדַבֵּר ה' אֶל מֹשֶׁה לֵּאמֹר:</b>
(ח) <b>קַח אֶת הַמַּטֶּה,</b> שבו עשית את כל הנסים והמופתים, <br>    <b>וְהַקְהֵל אֶת הָעֵדָה, אַתָּה וְאַהֲרֹן אָחִיךָ, וְדִבַּרְתֶּם אֶל הַסֶּלַע לְעֵינֵיהֶם</b>– <br>    <b>וְנָתַן</b> הסלע <br>    <b>מֵימָיו.</b> ועל ידי כך – <br>    <b>וְהוֹצֵאתָ לָהֶם מַיִם מִן הַסֶּלַע, וְהִשְׁקִיתָ אֶת הָעֵדָה וְאֶת בְּעִירָם,</b> בהמתם.
(ט) <b>וַיִּקַּח מֹשֶׁה אֶת הַמַּטֶּה מִלִּפְנֵי ה'</b>, ייתכן שהוא המטה שהיה מונח לִפְנֵי ה', לְמִשְׁמֶרֶת לְאוֹת לִבְנֵי מֶרִי,11 <br>    <b>כַּאֲשֶׁר צִוָּהוּ.</b>
(י) <b>וַיַּקְהִלוּ מֹשֶׁה וְאַהֲרֹן אֶת הַקָּהָל אֶל פְּנֵי הַסָּלַע. וַיֹּאמֶר לָהֶם: שִׁמְעוּ נָא, הַמֹּרִים,</b> הסוררים, הסרבנים,<br>    <br>    <b>הֲמִן הַסֶּלַע הַזֶּה נוֹצִיא לָכֶם מָיִם?!</b> מדוע אתם רבים אתנו?! האם אתם חושבים שיש לנו כוח להוציא מים מסלע?! – הלוא אל ה' הייתם צריכים להתפלל; האם מהסלע הזה הייתם סבורים שנוציא מים?<br>    או: האם מהסלע המסוים הזה אתם רוצים שיצאו המים?!
(יא) <b>וַיָּרֶם מֹשֶׁה אֶת יָדוֹ וַיַּךְ</b>, הִכה <br>    <b>אֶת הַסֶּלַע בְּמַטֵּהוּ פַּעֲמָיִם, וַיֵּצְאוּ מַיִם רַבִּים, וַתֵּשְׁתְּ</b>, שתתה <br>    <b>הָעֵדָה וּבְעִירָם.</b>
(יב) אמנם הנס התרחש, אך – <br>    <b>וַיֹּאמֶר ה' אֶל מֹשֶׁה וְאֶל אַהֲרֹן: יַעַן לֹא הֶאֱמַנְתֶּם</b> את העם<br>    <b>בִּי,</b> לא הבאתם את העם להאמין ולבטוח בי,<br>    <br>    <b>לְהַקְדִּישֵׁנִי לְעֵינֵי בְּנֵי יִשְׂרָאֵל</b>– <br>    <b>לָכֵן לֹא תָבִיאוּ אֶת הַקָּהָל הַזֶּה אֶל הָאָרֶץ אֲשֶׁר נָתַתִּי לָהֶם.</b>
(יג) <b>הֵמָּה</b>, הם <br>    <b>מֵי מְרִיבָה, אֲשֶׁר רָבוּ בְנֵי יִשְׂרָאֵל אֶת</b>, עם<br>    <b>ה', וַיִּקָּדֵשׁ בָּם.</b> שם ה' התקדש בכך שהוא בא בדין עם הקרובים אליו.
(יד) <b>וַיִּשְׁלַח מֹשֶׁה מַלְאָכִים</b>, שליחים<br>    <b>מִקָּדֵשׁ</b>, השוכנת מדרום לאדום,<br>    <b>אֶל מֶלֶךְ אֱדוֹם: כֹּה אָמַר אָחִיךָ יִשְׂרָאֵל</b>. יעקב הוא אחיו של עשו, אבי העם האדומי<br>    <b>:</b><br>    <br>    <b>אַתָּה יָדַעְתָּ אֵת כָּל הַתְּלָאָה</b>, הסבל<br>    <b>אֲשֶׁר מְצָאָתְנוּ</b>–
(טו) <b>וַיֵּרְדוּ אֲבֹתֵינוּ מִצְרַיְמָה, וַנֵּשֶׁב בְּמִצְרַיִם יָמִים רַבִּים, וַיָּרֵעוּ לָנוּ מִצְרַיִם וְלַאֲבֹתֵינוּ.</b>
(טז) <b>וַנִּצְעַק אֶל ה'</b>– <br>    <b>וַיִּשְׁמַע קֹלֵנוּ, וַיִּשְׁלַח מַלְאָךְ</b>. כאן אין מבואר אם הוא משה שהוא שליח-מלאך, או המלאך הנגלה בענן.<br>    <br>    <b>וַיֹּצִאֵנוּ מִמִּצְרָיִם. וְהִנֵּה אֲנַחְנוּ</b> עכשיו <br>    <b>בְקָדֵשׁ, עִיר קְצֵה גְבוּלֶךָ.</b> על כן, אנו מבקשים:
(יז) <b>נַעְבְּרָה</b>, נעבור<br>    <b>נָּא בְאַרְצֶךָ,</b> ואנו מבטיחים: <br>    <b>לֹא נַעֲבֹר בְּשָׂדֶה וּבְכֶרֶם,</b> במקומות מיושבים, <br>    <b>וְלֹא נִשְׁתֶּה מֵי בְאֵר,</b> הבארות שבדרך. <br>    <b>דֶּרֶךְ הַמֶּלֶךְ</b>, בדרך העוברת בערים המיועדת לכול ולא בדרך פרטית,<br>    או: בדרך שאתה, מלך אדום, תורה לנו<br>    <br>    <b>נֵלֵךְ. לֹא נִטֶּה יָמִין וּשְׂמֹאול, עַד אֲשֶׁר נַעֲבֹר גְּבוּלֶךָ.</b> נעבור בארצך בשקט ובלא כל נזקים.
(יח) <b>וַיֹּאמֶר אֵלָיו</b>– למשה, או: לישראל, מלך<br>    <b>אֱדוֹם: לֹא תַעֲבֹר בִּי, פֶּן בַּחֶרֶב אֵצֵא לִקְרָאתֶךָ,</b> אם תנסו לעשות זאת נילחם בכם.
(יט) למרות זאת – <br>    <b>וַיֹּאמְרוּ אֵלָיו בְּנֵי יִשְׂרָאֵל:</b> אם אינך מתיר לנו לעבור בדרך המלך שבגיא, שסביבה שדות וכרמים<br>    <b>, בַּמְסִלָּה</b>, בדרך הסלולה בהר<br>    <br>    <b>נַעֲלֶה,</b> אף שהיא נוחה פחות. <br>    <b>וְאִם מֵימֶיךָ נִשְׁתֶּה אֲנִי וּמִקְנַי</b>– <br>    <b>וְנָתַתִּי מִכְרָם,</b> נשלם בעבורם. <br>    <b>רַק אֵין דָּבָר,</b> לא יהיה דבר נזק,<br>    <b>בְּרַגְלַי אֶעֱבֹרָה.</b> לא נגיע ברכב מלחמה.
(כ) <b>וַיֹּאמֶר</b> אדום<br>    <b>: לֹא תַעֲבֹר!וַיֵּצֵא אֱדוֹם לִקְרָאתוֹ בְּעַם כָּבֵד</b>, רב<br>    <b>וּבְיָד חֲזָקָה.</b>
(כא) <b>וַיְמָאֵן</b>, סירב<br>    <b>אֱדוֹם נְתֹן אֶת יִשְׂרָאֵל עֲבֹר בִּגְבֻלוֹ. וַיֵּט</b>, סר<br>    <b>יִשְׂרָאֵל מֵעָלָיו.</b> ישראל פנו מזרחה כדי לעקוף את ארץ אדום.
(כב) <b>וַיִּסְעוּ מִקָּדֵשׁ, וַיָּבֹאוּ בְנֵי יִשְׂרָאֵל כָּל הָעֵדָה</b>ל<br>    <b>הֹר הָהָר,</b> ההר שנקרא הֹר,<br>    מפני שבלט באזור.
(כג) <b>וַיֹּאמֶר ה' אֶל מֹשֶׁה וְאֶל אַהֲרֹן בְּהֹר הָהָר, עַל גְּבוּל אֶרֶץ אֱדוֹם, לֵאמֹר:</b>
(כד) <b>יֵאָסֵף אַהֲרֹן אֶל עַמָּיו,</b> הגיע גם זמנו של אהרן למות ונפשו תחזור אל מקורה,<br>    <br>    <b>כִּי לֹא יָבֹא אֶל הָאָרֶץ אֲשֶׁר נָתַתִּי לִבְנֵי יִשְׂרָאֵל, עַל אֲשֶׁר מְרִיתֶם אֶת פִּי</b>, לא שמעתם בקולי<br>    <b>לְמֵי</b>, בעניין מי<br>    <b>מְרִיבָה.</b>
(כה) <b>קַח אֶת אַהֲרֹן וְאֶת אֶלְעָזָר בְּנוֹ וְהַעַל</b>, העלה<br>    <b>אֹתָם</b>ל<br>    <b>הֹר הָהָר.</b>
(כו) <b>וְהַפְשֵׁט</b> שם<br>    <b>אֶת אַהֲרֹן אֶת בְּגָדָיו,</b> בגדי הכהונה, <br>    <b>וְהִלְבַּשְׁתָּם אֶת אֶלְעָזָר בְּנוֹ.</b> כך אהרן יראה את בנו ממשיך בכהונתו.<br>    <br>    <b>וְאַהֲרֹן יֵאָסֵף</b> אל עמיו <br>    <b>וּמֵת שָׁם</b> בשקט גמור בנוכחות אחיו ואחד מבניו בלבד.
(כז) <b>וַיַּעַשׂ מֹשֶׁה כַּאֲשֶׁר צִוָּה ה', וַיַּעֲלוּ אֶל הֹר הָהָר לְעֵינֵי כָּל הָעֵדָה,</b> באופן טקסי ופומבי. מכאן שאהרן לא מת מחמת זקנה ותשישות, שהרי עדיין יכול היה לטפס אל ראש ההר, בצד אחיו ובנו.
(כח) <b>וַיַּפְשֵׁט מֹשֶׁה אֶת אַהֲרֹן אֶת בְּגָדָיו, וַיַּלְבֵּשׁ אֹתָם אֶת אֶלְעָזָר בְּנוֹ. וַיָּמָת אַהֲרֹן שָׁם בְּרֹאשׁ הָהָר. וַיֵּרֶד מֹשֶׁה וְאֶלְעָזָר מִן הָהָר.</b>
(כט) <b>וַיִּרְאוּ כָּל הָעֵדָה כִּי גָוַע אַהֲרֹן.</b> העם לא ידע את מטרת עלייתם אל ההר, אך ראה שאהרן לא שב עם משה ואלעזר.<br>    <br>    <b>וַיִּבְכּוּ אֶת אַהֲרֹן שְׁלֹשִׁים יוֹם כֹּל בֵּית יִשְׂרָאֵל,</b> שכן אהרן היה נביא לישראל עוד קודם שהגיע אליהם משה, ומאוחר יותר התמנה להיות הכהן הגדול. הבכי הספונטני שבכו עליו מעיד על האהבה שרחש כלפיו העם כולו.
<h2>פרק כא</h2>
(א) <b>וַיִּשְׁמַע הַכְּנַעֲנִי מֶלֶךְ עֲרָד יֹשֵׁב הַנֶּגֶב</b>, ממערב למסלולם של ישראל. לדעת חכמים מלך ערד מלך על תערובת של עמלקים וכנענים,<br>    והוא שמע<br>    <b>כִּי בָּא יִשְׂרָאֵל דֶּרֶךְ הָאֲתָרִים,</b> שם מקום שאולי הייתה בו אחת הכניסות לכנען. <br>    <b>וַיִּלָּחֶם בְּיִשְׂרָאֵל,</b> ומכיוון שהעם היה מדוכדך בעקבות מות אהרן,<br>    אמנם לא הייתה זו מלחמה גדולה, אך – <br>    <b>וַיִּשְׁבְּ</b>, מלך ערד שבה<br>    <b>מִמֶּנּוּ שֶׁבִי.</b>
(ב) <b>וַיִּדַּר יִשְׂרָאֵל נֶדֶר לַה' וַיֹּאמַר: אִם נָתֹן תִּתֵּן אֶת הָעָם הַזֶּה בְּיָדִי</b>– <br>    <b>וְהַחֲרַמְתִּי אֶת עָרֵיהֶם.</b> איש מאתנו לא ייקח משללן.
(ג) <b>וַיִּשְׁמַע ה' בְּקוֹל יִשְׂרָאֵל, וַיִּתֵּן אֶת הַכְּנַעֲנִי</b> ביד ישראל,<br>    <b>וַיַּחֲרֵם אֶתְהֶם וְאֶת עָרֵיהֶם.וַיִּקְרָא שֵׁם הַמָּקוֹם</b> מאז ואילך <br>    <b>חָרְמָה,</b> על שם החרם. יש אומרים על שם שלא נבנה עוד יישוב קבע במקום.
(ד) <b>וַיִּסְעוּ מֵהֹר הָהָר דֶּרֶךְ יַם סוּף,</b> ישראל שבו דרומה לכיוון מפרץ אילת כדי <br>    <b>לִסְבֹב</b>, להקיף<br>    <b>אֶת אֶרֶץ אֱדוֹם. וַתִּקְצַר נֶפֶשׁ</b>, רוח<br>    <b>הָעָם בַּדָּרֶךְ,</b> שכן עתה נראה שהם מתרחקים מן הארץ.
(ה) <b>וַיְדַבֵּר הָעָם</b> דברים קשים <br>    <b>בֵּאלֹהִים וּבְמֹשֶׁה: לָמָה הֶעֱלִיתֻנוּ מִמִּצְרַיִם לָמוּת בַּמִּדְבָּר?! כִּי אֵין לֶחֶם</b> ממשי,<br>    <b>וְאֵין מַיִם</b> טבעיים. <br>    <b>וְנַפְשֵׁנוּ קָצָה בַּלֶּחֶם הַקְּלֹקֵל,</b> הקל, המן שהתעכל בקלות.
(ו) <b>וַיְשַׁלַּח ה' בָּעָם אֵת הַנְּחָשִׁים הַשְּׂרָפִים,</b> נחשים שארסם שורף בבשר האדם,<br>    <b>וַיְנַשְּׁכוּ אֶת הָעָם. וַיָּמָת עַם רָב מִיִּשְׂרָאֵל</b> במכת הנחשים.
(ז) <b>וַיָּבֹא הָעָם אֶל מֹשֶׁה, וַיֹּאמְרוּ: חָטָאנוּ כִּי דִבַּרְנוּ בַה' וָבָךְ. הִתְפַּלֵּל אֶל ה'</b>– <br>    <b>וְיָסֵר מֵעָלֵינוּ אֶת הַנָּחָשׁ,</b> הנחשים. שלא כמו בהזדמנויות קודמות שהעם התלונן בהן מתוך מרי, הפעם הוא מקבל עליו את האחריות למצבו.<b>וַיִּתְפַּלֵּל מֹשֶׁה בְּעַד הָעָם.</b>
(ח) <b>וַיֹּאמֶר ה' אֶל מֹשֶׁה: עֲשֵׂה לְךָ שָׂרָף,</b> צורת נחש ארסי, <br>    <b>וְשִׂים אֹתוֹ עַל נֵס,</b> מתקָן מוגבה כגון תורן או עמוד בולט לעין. <br>    <b>וְהָיָה כָּל הַנָּשׁוּךְ</b> על ידי נחש,<br>    <b>וְרָאָה אֹתוֹ</b>– את הדמות הזאת – <br>    <b>וָחָי.</b>
(ט) <b>וַיַּעַשׂ מֹשֶׁה נְחַשׁ נְחֹשֶׁת.</b> ה' לא אמר לו מאיזה חומר לעשות את הנחש, אך משה בחר בנחושת משום קרבת המלה המציינת את המתכת הזאת למלה 'נחש', כלשון נופל על לשון, כאילו כבר נרמז לו גם החומר שממנו ייעשה;<br>    ואולי כדי שלא להשתמש במתכת יקרה העלולה לגרום לעם לראות בצורת הנחש אליל. <br>    <b>וַיְשִׂמֵהוּ עַל הַנֵּס. וְהָיָה אִם נָשַׁךְ הַנָּחָשׁ אֶת אִישׁ, וְהִבִּיט אֶל נְחַשׁ הַנְּחֹשֶׁת</b>– <br>    <b>וָחָי.</b>
(י) <b>וַיִּסְעוּ בְּנֵי יִשְׂרָאֵל וַיַּחֲנוּ בְּאֹבֹת.</b>
(יא) <b>וַיִּסְעוּ מֵאֹבֹת וַיַּחֲנוּ בְּעִיֵּי</b>, תִּלֵּי, חורבות<br>    <b>הָעֲבָרִים</b>, המעברים בין מואב לאמורי<br>    <br>    <b>בַּמִּדְבָּר אֲשֶׁר עַל פְּנֵי</b>, הנשקף אל<br>    <b>מוֹאָב,</b><br>    <b>מִמִּזְרַח הַשָּׁמֶשׁ</b> למואב.
(יב) <b>מִשָּׁם נָסָעוּ</b> צפונה<br>    <b>וַיַּחֲנוּ בְּנַחַל זָרֶד,</b> היורד מהרי עבר הירדן.
(יג) <b>מִשָּׁם נָסָעוּ וַיַּחֲנוּ מֵעֵבֶר</b> נחל <br>    <b>אַרְנוֹן אֲשֶׁר בַּמִּדְבָּר,</b> נחל גדול היורד אל ים המלח, <br>    <b>הַיֹּצֵא מִגְּבֻל הָאֱמֹרִי. כִּי אַרְנוֹן גְּבוּל מוֹאָב, בֵּין מוֹאָב וּבֵין הָאֱמֹרִי.</b>
(יד) <b>עַל כֵּן יֵאָמַר בְּסֵפֶר מִלְחֲמֹת ה': אֶת וָהֵב,</b> שם מקום<br>    כבשו ישראל<br>    <b>בְּסוּפָה</b>, בסערה<br>    <br>    <b>וְ</b> גם <br>    <b>אֶת הַנְּחָלִים</b>, היובלים של נחל <br>    <b>אַרְנוֹן.</b>
(טו) <b>וְאֶשֶׁד</b>, ומפל<br>    <b>הַנְּחָלִים אֲשֶׁר נָטָה לְשֶׁבֶת</b>, פנה אל עבר מקום מושבה של<br>    <b>עָר,</b> עיר חשובה במואב, <br>    <b>וְ</b> אשד זה <br>    <b>נִשְׁעַן</b>, היה סמוך<br>    <b>לִגְבוּל מוֹאָב.</b> עתה, בהתקרבם לכנען, הם שרים שיר מיִם אחר – על פתיחתו של מקור מים חיים עבורם. הסיפור על שירה זו מנוסח באופן דומה: אָז יָשִׁיר יִשְׂרָאֵל אֶת הַשִּׁירָה הַזֹּאת. ואולם דווקא הדמיון בין פתיחתה של שירה קצרה זו לבין פתיחת שירת הים מדגיש את ההבדל: אולי עתה, לאחר שנים רבות שבהן הונהג העם על ידי רועם הנאמן, משה, ישראל התעצמו ויכלו לפתוח פיהם בשירת הודיה אף ללא הנחייתו.
(טז) <b>וּמִשָּׁם</b> נסעו ישראל <br>    <b>בְּאֵרָה,</b> אל הבאר,<br>    <b>הִוא הַבְּאֵר אֲשֶׁר אָמַר ה' לְמֹשֶׁה: אֱסֹף אֶת הָעָם וְאֶתְּנָה לָהֶם מָיִם.</b> ייתכן שזוהי הבאר שנבקעה להם במי מריבה.
(יז) <b>אָז יָשִׁיר יִשְׂרָאֵל אֶת הַשִּׁירָה הַזֹּאת: עֲלִי, בְאֵר.עֱנוּ</b>, שירו<br>    <b>לָהּ,</b> לכבודה.
(יח) <b>בְּאֵר</b>ש<br>    <b>חֲפָרוּהָ שָׂרִים, כָּרוּהָ נְדִיבֵי</b>, נכבדי<br>    <b>הָעָם</b><br>    <b>בִּמְחֹקֵק</b>, במטות שבידיהם, שציינו את הנהגתם. ייתכן שבהם היו גם כותבים, חוקקים בחודם הקשה כתב באבן ומחוקקים חוקים.<br>    <br>    <b>בְּמִשְׁעֲנֹתָם,</b> במטות שעליהם נשענו. אין זו באר פשוטה כבארות הנכרות על ידי פועלים פשוטים.<b>וּמִמִּדְבָּר</b>– נסעו ל<br>    <b>מַתָּנָה,</b> שם מקום<br>    שאולי נקרא כך בשל השפע שהיה מצוי בו.
(יט) <b>וּמִמַּתָּנָה</b> הם הגיעו למקום שנקרא <br>    <b>נַחֲלִיאֵל,</b> על שם נחלים, <br>    <b>וּמִנַּחֲלִיאֵל</b>– אל <br>    <b>בָּמוֹת,</b> שהייתה כנראה מקום מוגבה יותר.
(כ) <b>וּמִבָּמוֹת</b>– אל <br>    <b>הַגַּיְא</b>, אל העמק<br>    <b>אֲשֶׁר בִּשְׂדֵה מוֹאָב,</b>ו<br>    <b>רֹאשׁ הַפִּסְגָּה</b> שמעליו משקיף מצד אחד על מואב, <br>    <b>ו</b> מצד שני, <br>    <b>נִשְׁקָפָה עַל פְּנֵי הַיְשִׁימֹן,</b> מדבר השממה שממזרח למואב.
(כא) <b>וַיִּשְׁלַח יִשְׂרָאֵל מַלְאָכִים,</b> שליחים, <br>    <b>אֶל סִיחֹן מֶלֶךְ הָאֱמֹרִי לֵאמֹר:</b>
(כב) <b>אֶעְבְּרָה בְאַרְצֶךָ, לֹא נִטֶּה</b>, נסטה <br>    <b>בְּשָׂדֶה וּבְכֶרֶם, לֹא נִשְׁתֶּה מֵי בְאֵר</b> מהבארות שיש לך. <br>    <b>בְּדֶרֶךְ הַמֶּלֶךְ</b>, בדרך העוברת בערים המיועדת לכול ולא בדרך פרטית,<br>    או: בדרך שאתה, מלך האמורי, תורה לנו<br>    <br>    <b>נֵלֵךְ עַד אֲשֶׁר נַעֲבֹר גְּבֻלֶךָ</b> כדי להגיע לכנען.
(כג) <b>וְלֹא נָתַן סִיחֹן אֶת יִשְׂרָאֵל עֲבֹר בִּגְבֻלוֹ.</b> ייתכן שסירב דווקא משום שישראל פנו אליו בעדינות ובנימוס. <br>    <b>וַיֶּאֱסֹף סִיחֹן אֶת כָּל עַמּוֹ וַיֵּצֵא לִקְרַאת יִשְׂרָאֵל הַמִּדְבָּרָה, וַיָּבֹא יָהְצָה</b>, אל העיר יהץ<br>    <b>וַיִּלָּחֶם בְּיִשְׂרָאֵל.</b>
(כד) <b>וַיַּכֵּהוּ יִשְׂרָאֵל לְפִי חָרֶב</b> והביסו אותו. <br>    <b>וַיִּירַשׁ</b> ישראל <br>    <b>אֶת אַרְצוֹ מֵאַרְנֹן</b> שבגבול מואב, <br>    <b>עַד</b> נחל<br>    <b>יַבֹּק,</b><br>    <br>    <b>עַד בְּנֵי עַמּוֹן.</b><br>    <b>כִּי עַז</b>, סגור בפניהם<br>    <b>גְּבוּל בְּנֵי עַמּוֹן.</b>
(כה) <b>וַיִּקַּח יִשְׂרָאֵל אֵת כָּל הֶעָרִים הָאֵלֶּה</b> שבארצו של סיחון.<br>    <b>וַיֵּשֶׁב יִשְׂרָאֵל בְּכָל עָרֵי הָאֱמֹרִי,</b><br>    <b>בּ</b> עיר <br>    <b>חֶשְׁבּוֹן וּבְכָל בְּנֹתֶיהָ,</b> היישובים הקרובים אליה.
(כו) <b>כִּי חֶשְׁבּוֹן עִיר סִיחֹן מֶלֶךְ הָאֱמֹרִי הִוא, וְהוּא</b>– סיחון<br>    <b>נִלְחַם בְּמֶלֶךְ מוֹאָב הָרִאשׁוֹן וַיִּקַּח אֶת כָּל אַרְצוֹ מִיָּדוֹ עַד אַרְנֹן,</b> ובכללה העיר חשבון, שעברה מיד ליד כמה פעמים.
(כז) <b>עַל כֵּן יֹאמְרוּ הַמֹּשְׁלִים</b>, המשוררים הקדומים שאמרו דברי משל ומליצה<br>    ושרו שירי גבורה על מלחמת האמורי במואב ועל מפלת מואב<br>    <b>:</b><br>    <b>בֹּאוּ</b> נכבוש את<br>    <b>חֶשְׁבּוֹן!</b><br>    <b>תִּבָּנֶה וְתִכּוֹנֵן</b>, תיוסד<br>    <b>עִיר סִיחוֹן</b> במקום הזה, במקום חשבון המואבית.
(כח) <b>כִּי אֵשׁ יָצְאָה מֵחֶשְׁבּוֹן, לֶהָבָה מִקִּרְיַת סִיחֹן,</b> כך מכונה העיר חשבון שכבשוה האמוריים, והם קוראים להמשיך באש הקרב מחשבון אל ערי מואב האחרות – <br>    <b>אָכְלָה</b> את העיר <br>    <b>עָר</b> של <br>    <b>מוֹאָב,</b> ואת <br>    <b>בַּעֲלֵי בָּמוֹת</b>, בתי הפולחן של<br>    <b>אַרְנֹן.</b> השירה העתיקה שבה ומדגישה שבאותה עת מואב הייתה מצומצמת בשטחה – ארנון הייתה גבולה הצפוני, וחשבון, הצפונית לה, שבעבר הייתה עיר מואבית, כבר נכבשה ביד האמורים.
(כט) <b>אוֹי לְךָ, מוֹאָב, אָבַדְתָּ, עַם כְּמוֹשׁ,</b> אליל מואב. <br>    <b>נָתַן</b> כמוש את<br>    <b>בָּנָיו פְּלֵיטִם,</b><br>    <b>ו</b> את<br>    <b>בְנֹתָיו בַּשְּׁבִית</b>, בשבי <br>    <b>לְמֶלֶךְ אֱמֹרִי סִיחוֹן.</b>
(ל) <b>וַנִּירָם</b>, והניר שלהם, ושדותיהם<br>    <br>    <b>אָבַד</b>– מ<br>    <b>חֶשְׁבּוֹן עַד דִּיבוֹן,</b> שם עיר מואבית אחרת. <br>    <b>וַנַּשִּׁים</b>, גרמנו לשממה <br>    <b>עַד נֹפַח אֲשֶׁר עַד מֵידְבָא.</b> משוררי הזמן תיארו את נצחונו הגדול של סיחון במואב, שבעקבותיו נסוג גבול מואב דרומה, וכל השטח שבין נחל ארנון לנחל יבֹּק הפך לשטח אמורי. כשישראל ניצחו את סיחון הם התיישבו באזור זה.
(לא) <b>וַיֵּשֶׁב יִשְׂרָאֵל בְּאֶרֶץ הָאֱמֹרִי,</b> שלא הייתה מאוכלסת בצפיפות, אלא הייתה בעיקרה ארץ מרעה ושטחים חקלאיים.
(לב) <b>וַיִּשְׁלַח מֹשֶׁה לְרַגֵּל אֶת יַעְזֵר</b>, שגם היא הייתה בארצו של סיחון, <br>    <b>וַיִּלְכְּדוּ</b> תחילה את<br>    <b>בְּנֹתֶיהָ,</b> היישובים הקטנים שסביבה, וכנראה לאחר זמן גם את יעזר עצמה. <br>    <b>וַיּוֹרֶשׁ</b>, כבש<br>    <b>אֶת הָאֱמֹרִי אֲשֶׁר שָׁם.</b>
(לג) <b>וַיִּפְנוּ וַיַּעֲלוּ דֶּרֶךְ הַבָּשָׁן,</b> האזור הרחב והפורה שבקצהו הצפוני של עבר הירדן המזרחי, מעבר לגבול בני עמון, המשתרע מנהר הירמוך ועד הר החרמון, ומעמק הירדן מזרחה עד להר הדרוזים. <br>    <b>וַיֵּצֵא עוֹג מֶלֶךְ הַבָּשָׁן,</b> שאף הוא היה מלך האמורי,<br>    <br>    <b>לִקְרָאתָם הוּא וְכָל עַמּוֹ לַמִּלְחָמָה</b> בישראל בעיר <br>    <b>אֶדְרֶעִי.</b>
(לד) <b>וַיֹּאמֶר ה' אֶל מֹשֶׁה: אַל תִּירָא אֹתוֹ</b> אף על פי שעוג ואולי גם סביבתו הקרובה היו מִיֶּתֶר הָרְפָאִים, כלומר שרדו מגזע של ענקים.<br>    אחדים מבני הגזע הזה חיו גם בעבר הירדן המערבי, והם שהפילו אימתם גם על המרגלים.<br>    <br>    <b>כִּי בְיָדְךָ נָתַתִּי אֹתוֹ וְאֶת כָּל עַמּוֹ וְאֶת אַרְצוֹ, וְעָשִׂיתָ לּוֹ כַּאֲשֶׁר עָשִׂיתָ לְסִיחֹן מֶלֶךְ הָאֱמֹרִי אֲשֶׁר יוֹשֵׁב בְּחֶשְׁבּוֹן.</b>
(לה) <b>וַיַּכּוּ אֹתוֹ וְאֶת בָּנָיו וְאֶת כָּל עַמּוֹ עַד בִּלְתִּי הִשְׁאִיר לוֹ שָׂרִיד, וַיִּירְשׁוּ אֶת אַרְצוֹ.</b>
<h2>פרק כב</h2>
(א) <b>וַיִּסְעוּ בְּנֵי יִשְׂרָאֵל</b> דרומה <br>    <b>וַיַּחֲנוּ בְּעַרְבוֹת מוֹאָב מֵעֵבֶר לְיַרְדֵּן יְרֵחוֹ.</b>
(ב) <b>וַיַּרְא בָּלָק בֶּן צִפּוֹר</b> מלך מואב <br>  <b>אֵת כָּל אֲשֶׁר עָשָׂה יִשְׂרָאֵל לָאֱמֹרִי.</b>
(ג) משום כך – <br>  <b>וַיָּגָר</b>, פחד<br>  <b>מוֹאָב מִפְּנֵי הָעָם מְאֹד כִּי רַב</b>, גדול<br>  <b>הוּא.</b> יתרה מזו – <br>  <b>וַיָּקָץ</b>, מאס<br>  <b>מוֹאָב מִפְּנֵי בְּנֵי יִשְׂרָאֵל.</b> אכן, ישראל נצטוו לא להציק למואב,<br>  וישראל לא התגרו במואבים, אך נוכחותם סמוך לארצם הטרידה את מנוחתם.
(ד) <b>וַיֹּאמֶר מוֹאָב אֶל זִקְנֵי</b>, מנהיגי<br>  <b>מִדְיָן</b>, שהיו שבטים נודדים ששכנו בקרבת מואב<br>  <b>:</b><br>  <b>עַתָּה יְלַחֲכוּ</b>, ילקקו, יאכלו<br>  <b>הַקָּהָל</b> הגדול של ישראל<br>  <b>אֶת כָּל סְבִיבֹתֵינוּ כִּלְחֹךְ הַשּׁוֹר אֵת יֶרֶק הַשָּׂדֶה.</b> גם אם יימנעו מלהתקיף אותנו, כדי להתקיים כאן הם יאכלו ויכלו את כל מה שסביבם. והכתוב מעיר: <br>  <b>וּבָלָק בֶּן צִפּוֹר מֶלֶךְ לְמוֹאָב בָּעֵת הַהִוא.</b> ייתכן שהוכתר באותה עת, והיה מלך חדש.
(ה) מכיוון שכך – <br>  <b>וַיִּשְׁלַח מַלְאָכִים</b>, שליחים <br>  <b>אֶל בִּלְעָם בֶּן בְּעוֹר פְּתוֹרָה</b>, אל המקום הנקרא פתור <br>  <b>אֲשֶׁר עַל הַנָּהָר,</b> נהר פרת, הרחק ממואב צפונה,<br>  <b>אֶרֶץ בְּנֵי עַמּוֹ</b> של בלק,<br>  או: של בלעם.<br>  <br>  <b>לִקְרֹא לוֹ</b><br>  <b>לֵאמֹר: הִנֵּה עַם יָצָא מִמִּצְרַיִם, הִנֵּה כִסָּה אֶת עֵין</b>, מראה<br>  <b>הָאָרֶץ.</b> בהפלגה: כיוון שהעם מכסה את כל העולם, מראה האדמה נעלם.<br>  <br>  <b>וְהוּא</b>– העם הזה <br>  <b>יֹשֵׁב מִמֻּלִי.</b>
(ו) <b>וְעַתָּה, לְכָה</b>, לך<br>  <b>נָּא אָרָה</b>, קלל<br>  <b>לִּי</b><br>  <b>אֶת הָעָם הַזֶּה כִּי עָצוּם הוּא מִמֶּנִּי, אוּלַי אוּכַל נַכֶּה בּוֹ</b>– אני ואתה, אני ומדין, או: אוכל לנכות מגודלו, לפגום בו,<br>  <br>  <b>וַאֲגָרְשֶׁנּוּ מִן הָאָרֶץ. כִּי יָדַעְתִּי אֵת אֲשֶׁר תְּבָרֵךְ</b>– <br>  <b>מְבֹרָךְ, וַאֲשֶׁר תָּאֹר</b>, תקלל – <br>  <b>יוּאָר,</b> יקולל.<br>  כיוון שאתה קוסם ונביא גדול, ברכותיך וקללותיך מתקיימות.
(ז) <b>וַיֵּלְכוּ זִקְנֵי מוֹאָב וְזִקְנֵי מִדְיָן וּקְסָמִים בְּיָדָם,</b> הן כדי להנחותם בדרך ולסייע להם לנווט, הן ככלי עבודה שיוכלו להציע לבלעם, אם יטען שכליו אינם מוכנים בידו.<br>  <br>  <b>וַיָּבֹאוּ אֶל בִּלְעָם</b> לאחר נסיעה ארוכה למדי, <br>  <b>וַיְדַבְּרוּ אֵלָיו</b> את<br>  <b>דִּבְרֵי</b><br>  <b>בָלָק.</b>
(ח) <b>וַיֹּאמֶר</b> בלעם<br>  <b>אֲלֵיהֶם</b>– אל זקני מואב ומדין<br>  <b>:</b><br>  <b>לִינוּ פֹה הַלַּיְלָה, וַהֲשִׁבֹתִי אֶתְכֶם דָּבָר כַּאֲשֶׁר יְדַבֵּר ה' אֵלָי.</b> אני מניח שבחזיון הלילה ה' יתגלה אלי. <br>  <b>וַיֵּשְׁבוּ שָׂרֵי מוֹאָב עִם בִּלְעָם</b> והמתינו להתגלות החלום.
(ט) ואכן – <br>  <b>וַיָּבֹא אֱלֹהִים אֶל בִּלְעָם, וַיֹּאמֶר</b> כדי לפתוח בדברים עמו<br>  <b>:</b><br>  <br>  <b>מִי הָאֲנָשִׁים הָאֵלֶּה עִמָּךְ?</b>
(י) <b>וַיֹּאמֶר בִּלְעָם אֶל הָאֱלֹהִים: בָּלָק בֶּן צִפֹּר מֶלֶךְ מוֹאָב שָׁלַח אֵלָי:</b>
(יא) <b>"הִנֵּה הָעָם הַיֹּצֵא מִמִּצְרַיִם וַיְכַס אֶת עֵין</b>, מראה<br>  <b>הָאָרֶץ,</b> האדמה. ו<br>  <b>עַתָּה, לְכָה</b>, לך<br>  <b>קָבָה</b>, קלל<br>  <b>לִּי אֹתוֹ.</b><br>  <b>אוּלַי</b> בעקבות קללתך ייחלש, ואז<br>  <b>אוּכַל לְהִלָּחֶם בּוֹ וְגֵרַשְׁתִּיו".</b>
(יב) <b>וַיֹּאמֶר אֱלֹהִים אֶל בִּלְעָם: לֹא</b>, אל<br>  <b>תֵלֵךְ עִמָּהֶם.</b><br>  <b>לֹא תָאֹר</b>, תצליח לקלל <br>  <b>אֶת הָעָם כִּי בָרוּךְ הוּא.</b>
(יג) <b>וַיָּקָם בִּלְעָם בַּבֹּקֶר, וַיֹּאמֶר אֶל שָׂרֵי בָלָק: לְכוּ אֶל אַרְצְכֶם כִּי מֵאֵן</b>, סירב<br>  <b>ה' לְתִתִּי</b>, לאפשר לי<br>  <b>לַהֲלֹךְ עִמָּכֶם.</b> אין לי בררה, שכן קיבלתי מסר חד-משמעי מה', ואני סר לפקודותיו. בלעם רואה עצמו כעבד ה' ולא כעובד לפולחן זר.
(יד) <b>וַיָּקוּמוּ שָׂרֵי מוֹאָב וַיָּבֹאוּ אֶל בָּלָק, וַיֹּאמְרוּ: מֵאֵן</b>, סירב<br>  <b>בִּלְעָם הֲלֹךְ</b>, ללכת<br>  <b>עִמָּנוּ.</b> נראה שבלעם לא ציטט את דברי ה' במדויק, אלא אמר באוזניהם דברים שמתוכם הבינו שיש מה שמעכב את בלעם. מן ההמשך עולה שהשרים לא הבינו את תשובתו כלאו גמור ומוחלט.
(טו) <b>וַיֹּסֶף עוֹד בָּלָק שְׁלֹחַ שָׂרִים רַבִּים וְנִכְבָּדִים מֵאֵלֶּה.</b>
(טז) <b>וַיָּבֹאוּ אֶל בִּלְעָם וַיֹּאמְרוּ לוֹ: כֹּה אָמַר</b> לנו<br>  <b>בָּלָק בֶּן צִפּוֹר</b> לומר לך<br>  <b>: "אַל נָא תִמָּנַע מֵהֲלֹךְ</b>, מללכת<br>  <b>אֵלָי,</b>
(יז) <b>כִּי כַבֵּד אֲכַבֶּדְךָ מְאֹד וְכֹל אֲשֶׁר תֹּאמַר אֵלַי אֶעֱשֶׂה,</b> רק <br>  <b>לְכָה נָּא קָבָה</b>, קלל<br>  <b>לִּי אֵת הָעָם הַזֶּה".</b>
(יח) <b>וַיַּעַן בִּלְעָם וַיֹּאמֶר אֶל עַבְדֵי בָלָק:</b> גם <br>  <b>אִם יִתֶּן לִי בָלָק מְלֹא בֵיתוֹ כֶּסֶף וְזָהָב, לֹא אוּכַל לַעֲבֹר אֶת פִּי ה' אֱלֹהָי לַעֲשׂוֹת קְטַנָּה אוֹ גְדוֹלָה.</b> אני חוזר ואומר שאינני ברשות עצמי. אני שליח או כלי ביד ה', ואוכל לפעול רק לפי הוראותיו.
(יט) <b>וְעַתָּה, שְׁבוּ נָא בָזֶה גַּם אַתֶּם הַלָּיְלָה,</b> שהרי ייתכן שגם הלילה אזכה בחזון נבואי, אמסור את הצעתכם, <br>  <b>וְאֵדְעָה מַה יֹּסֵף ה' דַּבֵּר עִמִּי</b> ואומר אותו לכם.
(כ) <b>וַיָּבֹא אֱלֹהִים אֶל בִּלְעָם לַיְלָה, וַיֹּאמֶר לוֹ</b> מסר שונה<br>  <b>: אִם לִקְרֹא לְךָ בָּאוּ הָאֲנָשִׁים</b>– <br>  <b>קוּם לֵךְ אִתָּם.</b> מותר לך ללכת אתם לשם כך, <br>  <b>אַךְ אֶת הַדָּבָר אֲשֶׁר אֲדַבֵּר אֵלֶיךָ</b>– <br>  <b>אֹתוֹ תַעֲשֶׂה.</b> הותר לך רק ללכת למואב, אך עליך לזכור שאתה עדיין נתון בידי לעשות כרצוני, ואינך יודע מה תעשה שם.
(כא) ואכן – <br>  <b>וַיָּקָם בִּלְעָם בַּבֹּקֶר וַיַּחֲבשׁ אֶת אֲתֹנוֹ וַיֵּלֶךְ עִם שָׂרֵי מוֹאָב.</b> זו הייתה דרך רחוקה, אבל הוא הסכים לצאת אליה.
(כב) <b>וַיִּחַר אַף</b>, כעס<br>  <b>אֱלֹהִים כִּי הוֹלֵךְ הוּא.</b> דבריו הראשונים של אלוקים היו ברורים: אל תלך ואל תקלל את העם. שאלתו השנייה הייתה בגדר הפצרה. לכן קיבל היתר דחוק ללכת עם האנשים בלבד. בהליכתו עמם ניכר שהיה מעוניין בכך מצד עצמו, אלא שכעבד ה' נאלץ למצוא פשרה. על כן ה' כעס עליו.<br>  <br>  <b>וַיִּתְיַצֵּב מַלְאַךְ ה' בַּדֶּרֶךְ לְשָׂטָן</b>, למכשול<br>  <b>לוֹ,</b><br>  <b>וְהוּא</b>– בלעם, שהיה אדם מכובד <br>  <b>רֹכֵב עַל אֲתֹנוֹ, וּשְׁנֵי נְעָרָיו עִמּוֹ.</b>
(כג) <b>וַתֵּרֶא הָאָתוֹן אֶת מַלְאַךְ ה' נִצָּב</b>, עומד<br>  <b>בַּדֶּרֶךְ, וְחַרְבּוֹ שְׁלוּפָה בְּיָדוֹ.</b> לא ברור מה ראתה וידעה האתון, אך בוודאי חשה באיום של ממש, <br>  <b>וַתֵּט</b>, נטתה<br>  <b>הָאָתוֹן מִן הַדֶּרֶךְ,</b><br>  <b>וַתֵּלֶךְ בַּשָּׂדֶה.</b><br>  <b>וַיַּךְ בִּלְעָם אֶת הָאָתוֹן לְהַטֹּתָהּ</b> שוב אל<br>  <b>הַדָּרֶךְ.</b>
(כד) לאחר שהאתון נטתה מן הדרך אל השדה – <br>  <b>וַיַּעֲמֹד מַלְאַךְ ה' בְּמִשְׁעוֹל</b>, בשביל שבין<br>  <b>הַכְּרָמִים, גָּדֵר</b> של כרם <br>  <b>מִ</b> צד <br>  <b>זֶּה</b> של המשעול<br>  <b>וְגָדֵר מִ</b> צד<br>  <b>זֶּה,</b> והמלאך – באמצע.
(כה) <b>וַתֵּרֶא הָאָתוֹן אֶת מַלְאַךְ ה', וַתִּלָּחֵץ אֶל הַקִּיר</b> כדי לעקוף את המלאך, שנוכחותו לא מילאה את כל רוחב המשעול. מצד אחד, האתון הוכתה כדי שתמשיך ללכת; מצד שני, מולה עמד דבר נורא. לכן נטתה הצדה. <br>  <b>וַתִּלְחַץ אֶת רֶגֶל בִּלְעָם</b>, שבלטה מגוף האתון, <br>  <b>אֶל הַקִּיר.</b><br>  <b>וַיֹּסֶף לְהַכֹּתָהּ</b> בשל התנהגותה התמוהה בעיניו.
(כו) <b>וַיּוֹסֶף מַלְאַךְ ה'</b>ל<br>  <b>עֲבוֹר</b><br>  <b>וַיַּעֲמֹד בְּמָקוֹם צָר אֲשֶׁר אֵין דֶּרֶךְ לִנְטוֹת יָמִין וּשְׂמֹאול.</b> עתה כל המעבר היה חסום.
(כז) <b>וַתֵּרֶא הָאָתוֹן אֶת מַלְאַךְ ה'</b>– <br>  <b>וַתִּרְבַּץ תַּחַת בִּלְעָם. וַיִּחַר אַף</b><br>  <b>בִּלְעָם, וַיַּךְ אֶת הָאָתוֹן</b>, ואולי הפעם מכות קשות יותר – <br>  <b>בַּמַּקֵּל.</b>
(כח) ואז קרה נס – <br>  <b>וַיִּפְתַּח ה' אֶת פִּי הָאָתוֹן, וַתֹּאמֶר לְבִלְעָם: מֶה עָשִׂיתִי לְךָ, כִּי הִכִּיתָנִי זֶה שָׁלשׁ רְגָלִים</b>, פעמים<br>  <b>?</b>
(כט) <b>וַיֹּאמֶר בִּלְעָם לָאָתוֹן: כִּי הִתְעַלַּלְתְּ בִּי! לוּ יֶשׁ חֶרֶב בְּיָדִי</b>– <br>  <b>כִּי עַתָּה הֲרַגְתִּיךְ,</b> הייתי הורג אותך.
(ל) <b>וַתֹּאמֶר הָאָתוֹן אֶל בִּלְעָם: הֲלוֹא אָנֹכִי אֲתֹנְךָ אֲשֶׁר רָכַבְתָּ עָלַי מֵעוֹדְךָ עַד הַיּוֹם הַזֶּה. הַ</b> אם <br>  <b>הַסְכֵּן הִסְכַּנְתִּי</b>, הייתי רגילה<br>  <b>לַעֲשׂוֹת לְךָ כֹּה</b>, דבר כזה עד עתה? <br>  <b>וַיֹּאמֶר: לֹא</b> עשית לי כך מעולם. אינני יודע מה קרה לך.
(לא) <b>וַיְגַל</b>, גילה<br>  <b>ה' אֶת עֵינֵי בִלְעָם, וַיַּרְא אֶת מַלְאַךְ ה' נִצָּב בַּדֶּרֶךְ וְחַרְבּוֹ שְׁלֻפָה בְּיָדוֹ. וַיִּקֹּד</b> בלעם <br>  <b>וַיִּשְׁתַּחוּ</b>, והשתחווה<br>  <b>לְאַפָּיו,</b> לפני המלאך.
(לב) <b>וַיֹּאמֶר אֵלָיו מַלְאַךְ ה': עַל מָה</b>, מדוע<br>  <b>הִכִּיתָ אֶת אֲתֹנְךָ זֶה שָׁלוֹשׁ רְגָלִים? הִנֵּה אָנֹכִי יָצָאתִי לְשָׂטָן</b>, אני הוא המכשול שעצר אותך <br>  <b>כִּי יָרַט</b>, נטה הצדה, האתון עיוותה את<br>  <br>  <b>הַדֶּרֶךְ לְנֶגְדִּי,</b> למולי.
(לג) <b>וַתִּרְאַנִי הָאָתוֹן וַתֵּט לְפָנַי</b><br>  <b>זֶה שָׁלשׁ רְגָלִים</b>, פעמים.<br>  <b>אוּלַי</b>, אילולא<br>  <b>נָטְתָה מִפָּנַי</b>, והמשיכה להתקדם – <br>  <b>כִּי עַתָּה גַּם אֹתְכָה</b>, אותך <br>  <b>הָרַגְתִּי, וְאוֹתָהּ הֶחֱיֵיתִי,</b> לה לא היה קורה דבר. היא הצילה אותך.
(לד) <b>וַיֹּאמֶר בִּלְעָם אֶל מַלְאַךְ ה': חָטָאתִי כִּי לֹא יָדַעְתִּי כִּי אַתָּה נִצָּב לִקְרָאתִי בַּדָּרֶךְ. וְעַתָּה אִם רַע בְּעֵינֶיךָ,</b> אם הליכתי אינה מוצאת חן בעיניך,<br>  <b>אָשׁוּבָה לִּי.</b>
(לה) <b>וַיֹּאמֶר מַלְאַךְ ה' אֶל בִּלְעָם: לֵךְ עִם הָאֲנָשִׁים,</b> כפי שאמר לך ה' בחזון הלילה, <br>  <b>וְאֶפֶס</b>, ואולם, רק <br>  <b>אֶת הַדָּבָר אֲשֶׁר אֲדַבֵּר אֵלֶיךָ</b>– <br>  <b>אֹתוֹ תְדַבֵּר.</b> אין לך רשות לדבר דברים אחרים בתור נבואה. <br>  <b>וַיֵּלֶךְ בִּלְעָם</b> הלאה <br>  <b>עִם שָׂרֵי בָלָק.</b> כנראה שרי בלק לא ראו דבר חריג עד כה, מלבד התנהגותה המוזרה של האתון, ודיבוריו של בלעם שלא הופנו אל איש. אולם הם ידעו שבלעם קוסם הרואה ישויות שהם אינם יכולים לקלוט.
(לו) <b>וַיִּשְׁמַע בָּלָק כִּי בָא בִלְעָם, וַיֵּצֵא לִקְרָאתוֹ אֶל עִיר מוֹאָב,</b> אותה העיר <br>  <b>אֲשֶׁר עַל גְּבוּל</b> שפת נחל <br>  <b>אַרְנֹן אֲשֶׁר בִּקְצֵה הַגְּבוּל.</b>
(לז) <b>וַיֹּאמֶר בָּלָק אֶל בִּלְעָם: הֲלֹא שָׁלֹחַ שָׁלַחְתִּי אֵלֶיךָ</b> פעם אחת <br>  <b>לִקְרֹא לָךְ, לָמָּה לֹא הָלַכְתָּ אֵלָי</b> קודם? <br>  <b>הַאֻמְנָם</b> חשבת ש<br>  <b>לֹא אוּכַל כַּבְּדֶךָ,</b> ולהעניק לך את הגמול הראוי?! הרי אני מלך.
(לח) <b>וַיֹּאמֶר בִּלְעָם אֶל בָּלָק:</b> אמנם סירבתי בתחילה, אבל<br>  <b>הִנֵּה</b> בסופו של דבר <br>  <b>בָאתִי אֵלֶיךָ. עַתָּה, הֲ</b> אם אתה סבור ש<br>  <b>יָכֹל אוּכַל דַּבֵּר מְאוּמָה,</b> כל מה שארצה?! <br>  <b>הַדָּבָר אֲשֶׁר יָשִׂים אֱלֹהִים בְּפִי</b>– רק <br>  <b>אֹתוֹ אֲדַבֵּר,</b> אוכל לדבר. אני מצהיר מראש שאינני אלא שליח לביטוי דברי ה'. מזה תוכל להבין מדוע לא באתי בתחילה.
(לט) <b>וַיֵּלֶךְ בִּלְעָם עִם בָּלָק, וַיָּבֹאוּ קִרְיַת חֻצוֹת,</b> שם של מקום מרכזי ופומבי.
(מ) <b>וַיִּזְבַּח בָּלָק בָּקָר וָצֹאן, וַיְשַׁלַּח לְבִלְעָם וְלַשָּׂרִים אֲשֶׁר</b> היו <br>  <b>אִתּוֹ.</b> בלעם ומלוויו קיבלו מתנות מזון גדולות ולנו בקריית חוצות.
(מא) <b>וַיְהִי בַבֹּקֶר, וַיִּקַּח בָּלָק אֶת בִּלְעָם וַיַּעֲלֵהוּ</b> אל <br>  <b>בָּמוֹת בָּעַל</b> שבראש ההרים, <br>  <b>וַיַּרְא מִשָּׁם</b> את <br>  <b>קְצֵה</b> מחנה<br>  <b>הָעָם.</b> מחנה ישראל היה גדול מאוד, ולפי המסורת השתרע על כ-12 ק"מ.<br>  מרחב כה גדול קשה לראות אם אין עומדים במקום סמוך וגבוה. לאחר שבלק הוביל את בלעם אל המקום שממנו יוכל לראות את קצה העם, הוא הזמין אותו להפעיל את כוחותיו.
<h2>פרק כג</h2>
(א) <b>וַיֹּאמֶר בִּלְעָם אֶל בָּלָק בְּנֵה לִי בָזֶה</b>,<br>  כאן ועכשיו <br>  <b>שִׁבְעָה מִזְבְּחֹת, וְהָכֵן לִי בָּזֶה שִׁבְעָה פָרִים וְשִׁבְעָה אֵילִים</b> לקרבן.
(ב) <b>וַיַּעַשׂ בָּלָק כַּאֲשֶׁר דִּבֶּר בִּלְעָם, וַיַּעַל בָּלָק וּבִלְעָם פָּר וָאַיִל בּ</b> כל <br>  <b>מִּזְבֵּחַ</b> ביחד. ההקרבה המשותפת לבלק ולבלעם באותו מזבח חיזקה את הקשר ביניהם. מעתה בלעם ייצג את בלק במעשיו.
(ג) <b>וַיֹּאמֶר בִּלְעָם לְבָלָק: הִתְיַצֵּב</b>, עמוד<br>  <b>עַל</b> יד<br>  קרבן<br>  <b>עֹלָתֶךָ, וְאֵלְכָה</b>, אני אלך מכאן. <br>  <b>אוּלַי יִקָּרֶה ה' לִקְרָאתִי,</b> ה' יפגוש אותי, <br>  <b>וּדְבַר מַה יַּרְאֵנִי</b>– <br>  <b>וְהִגַּדְתִּי לָךְ.</b> אינני יכול להזמין את החזון או לבקש שיבוא. עשיתי את שלי בהקרבת הקרבן, ואם אלך לבדי – אולי ה' יתגלה אלי.<b>וַיֵּלֶךְ שֶׁפִי,</b> לבד, בשקט ללא הפרעה,<br>  או: שפוף.<br>  ובלק נשאר ליד המזבח.
(ד) ואכן – <br>  <b>וַיִּקָּר</b>, נפגש, הזדמן<br>  <b>אֱלֹהִים אֶל בִּלְעָם,</b><br>  <b>וַיֹּאמֶר אֵלָיו</b> בלעם<br>  <b>:</b><br>  <b>אֶת שִׁבְעַת הַמִּזְבְּחֹת עָרַכְתִּי, וָאַעַל</b>, והעליתי <br>  <b>פָּר וָאַיִל בַּמִּזְבֵּחַ.</b> הכנתי הכול.
(ה) <b>וַיָּשֶׂם ה' דָּבָר בְּפִי בִלְעָם, וַיֹּאמֶר: שׁוּב אֶל בָּלָק וְכֹה תְדַבֵּר.</b> ההקשר מלמד שבלעם קיבל מסר שעליו לנסח באוזני בלק, ולא מלים מדויקות שיצטרך לצטט.
(ו) <b>וַיָּשָׁב אֵלָיו, וְהִנֵּה</b> בלק <br>  <b>נִצָּב עַל</b>, עומד ליד<br>  <b>עֹלָתוֹ, הוּא וְכָל שָׂרֵי מוֹאָב.</b>
(ז) <b>וַיִּשָּׂא מְשָׁלוֹ,</b> שירו, מליצתו,<br>  <br>  <b>וַיֹּאמַר: מִן אֲרָם יַנְחֵנִי</b>, הוביל אותי, קרא לי<br>  <b>בָלָק מֶלֶךְ מוֹאָב,</b> שכן בלעם חי על נהר פרת שבארם,<br>  <br>  <b>מֵהַרֲרֵי קֶדֶם,</b> הרי המזרח<br>  <b>: לְכָה</b>, לך<br>  <b>אָרָה</b>, קלל<br>  <b>לִּי</b>, בשבילי את<br>  <b>יַעֲקֹב, וּלְכָה זֹעֲמָה</b>, גרום לזעם, או: אמור דברי זעם על<br>  <b>יִשְׂרָאֵל.</b>
(ח) <b>מָה אֶקֹּב,</b> אקלל, אם<br>  <b>לֹא קַבֹּה</b>, קילל<br>  <b>אֵל, וּמָה אֶזְעֹם,</b> כאשר<br>  <b>לֹא זָעַם ה'.</b> לא אוכל למלא את בקשתו של בלק לקלל ולזעום, אם ה' אינו מעוניין בכך. ה' אינו רוצה בקללתו של העם הזה משום ייחודו. ובסגולתו המיוחדת בלעם ממשיך לִצפות:
(ט) <b>כִּי מֵרֹאשׁ צֻרִים</b>, סלעים, צוקים<br>  <b>אֶרְאֶנּוּ</b>, אצפה בישראל,<br>  <b>וּמִגְּבָעוֹת אֲשׁוּרֶנּוּ,</b> אביט בו, שכן אני עומד במקום גבוה פיזית – בבמות בעל, ואף בנקודת תצפית על-זמנית. לכן אוכל לראות את ישראל מפרספקטיבה מוגבהת: <br>  <b>הֶן עָם לְבָדָד יִשְׁכֹּן, וּבַגּוֹיִם לֹא יִתְחַשָּׁב.</b> עם זה אינו חלק ממשפחת העמים.
(י) <b>מִי מָנָה</b>, יכול לספור את<br>  <b>עֲפַר יַעֲקֹב,</b> העפר שהוא מדרך רגליהם של יעקב, או: את בני יעקב הרבים כעפר<br>  <b>?!</b><br>  <br>  <b>וּמִסְפָּר,</b> ומי ספר<br>  <br>  <b>אֶת רֹבַע</b>, אפילו רבע מעם<br>  <br>  <b>יִשְׂרָאֵל?!</b> ישראל הם ישות לעצמה, ואינם נשלטים על ידי מספרים. הייתי רוצה ש<br>  <b>תָּמֹת נַפְשִׁי מוֹת יְשָׁרִים, וּתְהִי אַחֲרִיתִי</b>, ולוואי שיהיה סופי<br>  <b>כָּמֹהוּ</b>, כמו אחד מישראל.
(יא) <b>וַיֹּאמֶר בָּלָק</b> בזעזוע<br>  <b>אֶל בִּלְעָם: מֶה עָשִׂיתָ לִי?! לָקֹב</b>, לקלל<br>  <b>אֹיְבַי לְקַחְתִּיךָ</b>– <br>  <b>וְהִנֵּה בֵּרַכְתָּ בָרֵךְ!</b>
(יב) <b>וַיַּעַן</b> בלעם <br>  <b>וַיֹּאמַר: הֲלֹא אֵת אֲשֶׁר יָשִׂים ה' בְּפִי</b>– <br>  <b>אֹתוֹ אֶשְׁמֹר לְדַבֵּר,</b> ואינני מדבר לפי הזמנתך.
(יג) <b>וַיֹּאמֶר אֵלָיו בָּלָק: לְךָ</b>, לךְ<br>  <b>נָּא אִתִּי אֶל מָקוֹם אַחֵר אֲשֶׁר תִּרְאֶנּוּ</b>, את העם<br>  <b>מִשָּׁם,</b><br>  <b>אֶפֶס קָצֵהוּ תִרְאֶה, וְכֻלּוֹ לֹא תִרְאֶה, וְקָבְנוֹ</b>, וקלל אותו <br>  <b>לִי מִשָּׁם.</b> הבט על ישראל מזווית אחרת; אולי משם תחול הקללה.
(יד) <b>וַיִּקָּחֵהוּ שְׂדֵה צֹפִים אֶל רֹאשׁ הַפִּסְגָּה,</b> שוב אל ראש הר, <br>  <b>וַיִּבֶן שִׁבְעָה מִזְבְּחֹת, וַיַּעַל פָּר וָאַיִל בַּמִּזְבֵּחַ,</b> לפי הוראותיו של בלעם.
(טו) <b>וַיֹּאמֶר אֶל בָּלָק: הִתְיַצֵּב</b>, עמוֹד<br>  <b>כֹּה</b>. כפי שאתה עומד כעת הישאר לעמוד<br>  <b>עַל</b> יד<br>  <b>עֹלָתֶךָ, וְאָנֹכִי אִקָּרֶה כֹּה,</b> ואני אלך עד שיזדמן עלי דבר הנבואה.
(טז) <b>וַיִּקָּר</b>, הזדמן, הופיע<br>  <b>ה' אֶל בִּלְעָם, וַיָּשֶׂם</b> ה' <br>  <b>דָּבָר בְּפִיו,</b> שוב, <br>  <b>וַיֹּאמֶר: שׁוּב אֶל בָּלָק וְכֹה תְדַבֵּר.</b> בלעם התמלא בדבר ה', אך ייתכן שעדיין לא ידע מה הוא עתיד לומר.
(יז) <b>וַיָּבֹא אֵלָיו,</b> אל בלק,<br>  <b>וְהִנּוֹ נִצָּב עַל עֹלָתוֹ,</b> כמו שהורה לו בלעם,<br>  <b>וְשָׂרֵי מוֹאָב</b> נמצאים <br>  <b>אִתּוֹ.</b><br>  <b>וַיֹּאמֶר לוֹ בָּלָק</b>, המבחין שהוא טעון בנבואה<br>  <b>: מַה דִּבֶּר ה'?</b> בשאלה זו מבטא בלק זלזול: אחרי שחזרת ואמרת שלא אתה עצמך מדבר, אלא ה' – מה אמר ה'?
(יח) <b>וַיִּשָּׂא מְשָׁלוֹ וַיֹּאמַר: קוּם בָּלָק וּשֲׁמָע, הַאֲזִינָה עָדַי</b>, לי<br>  <b>בְּנוֹ</b> של<br>  <b>צִפֹּר.</b> אולי בפנייה זו הוא מגיב לזלזול ששמע בקולו של בלק.
(יט) <b>לֹא אִישׁ</b> הוא ה<br>  <b>אֵל</b>– <br>  <b>וִיכַזֵּב,</b> ולא יעמוד בדבריו,<br>  <b>ו</b> לא<br>  <b>בֶן אָדָם,</b> העשוי להתחרט – <br>  <b>וְיִתְנֶחָם</b>. <br>  <b>ה</b> אם <br>  <b>הוּא</b>, האל<br>  <b>אָמַר</b>– <br>  <b>וְלֹא יַעֲשֶׂה?! וְ</b> האם הוא <br>  <b>דִבֶּר</b>– <br>  <b>וְלֹא יְקִימֶנָּה,</b> יקיים את דברו<br>  <b>?!</b>
(כ) וזה דברו: <br>  <b>הִנֵּה בָרֵךְ לָקָחְתִּי</b> את בלעם, <br>  <b>וּבֵרֵךְ</b>– <br>  <b>וְלֹא אֲשִׁיבֶנָּה,</b> ולא אחזור בי מן הברכה. שכן אלוקים אוהב את העם הזה –
(כא) <b>לֹא הִבִּיט</b>, ראה, הבחין ב<br>  <b>אָוֶן</b>, חטא<br>  <b>בְּיַעֲקֹב,</b><br>  <b>וְלֹא רָאָה עָמָל</b>, חטא <br>  <b>בְּיִשְׂרָאֵל.</b> כאשר ה' מביט בעמו, אין הוא רואה בהם דבר מגונה.<br>  <b>ה' אֱלֹהָיו עִמּוֹ, וּתְרוּעַת מֶלֶךְ בּוֹ.</b> העם מריע בשופר, בכלי אחר או בפה לכבוד המלך, או: העם מתרועע עם מלכו וקרוב אליו, והמלך רוצה בקרבה זו.
(כב) ה<br>  <b>אֵל</b>ש<br>  <b>מוֹצִיאָם מִמִּצְרָיִם</b> מרומם ומנושא – <br>  <b>כְּתוֹעֲפֹת</b>, כמו קרני <br>  <b>רְאֵם</b> ההדורות והעצומות<br>  <b>לוֹ.</b>
(כג) <b>כִּי לֹא נַחַשׁ</b>, ניחוש פועל<br>  <b>בְּיַעֲקֹב, וְלֹא קֶסֶם</b> שולט <br>  <b>בְּיִשְׂרָאֵל.</b> כל הקסמים, הניחושים והלהטים שאני יכול לעשות לא ישפיעו על ישראל. ה' אינו מוצא בהם פגם, והוא מעלה אותם כך שלא אוכל לפגוע בהם. <br>  <b>כָּעֵת</b> מה ש<br>  <b>יֵאָמֵר</b> וייעשה<br>  <b>לְיַעֲקֹב וּלְיִשְׂרָאֵל</b> הוא <br>  <b>מַה</b>ש<br>  <b>פָּעַל אֵל.</b> תהיה זו התגלות ישירה – תְרוּעַת מֶלֶךְ, תוֹעֲפֹת רְאֵם – ולא פרי כישוף מכישופַי.
(כד) <b>הֶן עָם כְּלָבִיא</b>, כמו אריה<br>  <b>יָקוּם, וְכַאֲרִי יִתְנַשָּׂא.</b> הצופה בהתרוממות האריה מרבצו מבחין בכוח ובעצמה הרבה שבעצם התנועה; ומעבר לכך, הוא יודע כי האריה יצליח לבצע את זממו – <br>  <b>לֹא יִשְׁכַּב</b> שוב <br>  <b>עַד יֹאכַל טֶרֶף, וְ</b> עד שאת <br>  <b>דַם</b>ה<br>  <b>חֲלָלִים יִשְׁתֶּה.</b>
(כה) <b>וַיֹּאמֶר בָּלָק אֶל בִּלְעָם: גַּם קֹב לֹא תִקֳּבֶנּוּ</b>, תקלל אותו – לפחות<br>  <b>גַּם בָּרֵךְ לֹא תְבָרֲכֶנּוּ.</b>
(כו) <b>וַיַּעַן בִּלְעָם וַיֹּאמֶר אֶל בָּלָק: הֲלֹא דִּבַּרְתִּי אֵלֶיךָ</b> והזהרתי אותך <br>  <b>לֵאמֹר: כֹּל אֲשֶׁר יְדַבֵּר ה'</b>– <br>  <b>אֹתוֹ אֶעֱשֶׂה,</b> ואינני מדבר מרצוני.
(כז) <b>וַיֹּאמֶר בָּלָק אֶל בִּלְעָם: לְכָה נָּא אֶקָּחֲךָ אֶל מָקוֹם אַחֵר, אוּלַי יִישַׁר בְּעֵינֵי הָאֱלֹהִים וְקַבֹּתו</b> ֹ, וקלל אותו <br>  <b>לִי מִשָּׁם.</b> אולי שם ימצא הדבר חן בעיני ה', והוא יאפשר לך לקלל אותם.
(כח) <b>וַיִּקַּח בָּלָק אֶת בִּלְעָם</b> אל<br>  <b>רֹאשׁ הַפְּעוֹר,</b> שוב ראש הר, <br>  <b>הַנִּשְׁקָף עַל פְּנֵי הַיְשִׁימֹן</b>, המדבר שבקצה גבול כנען.
(כט) <b>וַיֹּאמֶר בִּלְעָם אֶל בָּלָק</b> פעם נוספת<br>  <b>:</b><br>  <b>בְּנֵה לִי בָזֶה שִׁבְעָה מִזְבְּחֹת, וְהָכֵן לִי בָּזֶה שִׁבְעָה פָרִים וְשִׁבְעָה אֵילִם.</b>
(ל) <b>וַיַּעַשׂ בָּלָק כַּאֲשֶׁר אָמַר בִּלְעָם, וַיַּעַל פָּר וָאַיִל</b> אחד<br>  <b>ב</b> כל<br>  <b>מִּזְבֵּחַ.</b>
<h2>פרק כד</h2>
(א) <b>וַיַּרְא בִּלְעָם כִּי טוֹב בְּעֵינֵי ה' לְבָרֵךְ אֶת יִשְׂרָאֵל,</b> וכבר אין טעם לחפש דרך נוספת לקללם, <br>  <b>וְלֹא הָלַךְ כְּפַעַם בְּפַעַם לִקְרַאת נְחָשִׁים,</b> ניחושים, קסמים, שהרי ניחושים אלו לא הוכיחו את עצמם. על כן – <br>  <b>וַיָּשֶׁת אֶל הַמִּדְבָּר פָּנָיו,</b> פנה אל המדבר, ממזרח למואב, ולא ניסה דבר.
(ב) ושם – <br>  <b>וַיִּשָּׂא בִלְעָם אֶת עֵינָיו וַיַּרְא אֶת יִשְׂרָאֵל, שֹׁכֵן</b> בשקט <br>  <b>לִשְׁבָטָיו,</b> ואז <br>  <b>וַתְּהִי עָלָיו רוּחַ אֱלֹהִים.</b>
(ג) <b>וַיִּשָּׂא מְשָׁלוֹ וַיֹּאמַר: נְאֻם בִּלְעָם בְּנוֹ</b> של <br>  <b>בְעֹר, וּנְאֻם הַגֶּבֶר שְׁתֻם</b>, פְּתוח<br>  <br>  <b>הָעָיִן</b>.
(ד) <b>נְאֻם שֹׁמֵעַ אִמְרֵי אֵל, אֲשֶׁר מַחֲזֵה שַׁדַּי יֶחֱזֶה, נֹפֵל</b> בזמן ההתגלות, כדרכם של נביאים שאינם עומדים בעצמת הנבואה,<br>  <br>  <b>ו</b> למרות שבנפילתו נראה שהוא חסר כל תודעה, הוא<br>  <b>גְלוּי עֵינָיִם</b>, הדברים גלויים לעיניו.
(ה) <b>מַה טֹּבוּ</b>, כמה יפים<br>  <b>אֹהָלֶיךָ, יַעֲקֹב, מִשְׁכְּנֹתֶיךָ, יִשְׂרָאֵל!</b>
(ו) אוהלי ישראל נראים<br>  <b>כִּנְחָלִים נִטָּיוּ</b>, המתפשטים ממקום למקום, <br>  <b>כְּגַנֹּת</b>, כמו גינות הצומחות ומשגשגות <br>  <b>עֲלֵי נָהָר,</b><br>  <b>כַּאֲהָלִים</b> מין צמחי בושם ש<br>  <b>נָטַע ה',</b><br>  <b>כַּאֲרָזִים עֲלֵי מָיִם.</b> לרוב הארז נטוע בהרים ולא על גבי המים. זהו אפוא דימוי מפליג לגודלם ועצמתם של ישראל: הארז גדול ושגיא גם כך; ואילו היו גדל ליד המים – על אחת כמה וכמה.
(ז) <b>יִזַּל מַיִם מִדָּלְיָו</b>. מדליי ישראל ישפעו עוד ועוד מים, <br>  <b>וְזַרְעוֹ</b> יצמח ויתפשט הלאה <br>  <b>בְּמַיִם רַבִּים,</b><br>  <b>וְיָרֹם</b>, יתרומם<br>  <b>מֵ</b> על<br>  <b>אֲגַג</b> מלך עמלק,<br>  <b>מַלְכּוֹ</b> של ישראל, <br>  <b>וְתִנַּשֵּׂא</b>, ותתעלה<br>  <b>מַלְכֻתוֹ</b> של ישראל.
(ח) <b>אֵל מוֹצִיאוֹ מִמִּצְרַיִם</b>– <br>  <b>כְּתוֹעֲפֹת</b>, כקרני<br>  <b>רְאֵם לוֹ.</b> הוא אדיר ובולט. אלוקים, שעצמתו הגלויה לעיני כול דומתה כאן לקרני ראם, שהוא חיה צמחונית, מדומה מיד גם לאריה טורף – <br>  <b>יֹאכַל גּוֹיִם צָרָיו,</b> אויביו, <br>  <b>וְ</b> את <br>  <b>עַצְמֹתֵיהֶם יְגָרֵם,</b> יגרוס, יפורר, או: ישאיר מהחיות את עצמותיהם בלבד.<br>  <br>  <b>וְ</b> את<br>  <b>חִצָּיו</b>, החצים שיורים כנגדו<br>  <b>יִמְחָץ,</b> ישבור.
(ט) נראה שהפסוקים פתחו בתיאור עצמתו של אלוקים הנלחם למען עמו, והם עוברים בלי הבחנה ברורה לדבר בכוחו של עם ישראל, שבא לו מיד ה'. <br>  <b>כָּרַע שָׁכַב כַּאֲרִי.</b> כשהעם יושב על מקומו ואינו עורך מלחמה, הוא דומה לרביצתו המפוארת והעצומה של אריה, <br>  <b>וּכְלָבִיא</b>– <br>  <b>מִי יְקִימֶנּוּ.</b> אף אחד לא יעז להתגרות בו. <br>  <b>מְבָרֲכֶיךָ</b>– <br>  <b>בָרוּךְ, וְאֹרֲרֶיךָ</b>, מקלליך – <br>  <b>אָרוּר.</b>
(י) <b>וַיִּחַר אַף</b>, כעס<br>  <b>בָּלָק אֶל</b>, על<br>  <b>בִּלְעָם,</b> שכן נבואה זו כולה מתארת את הצלחתם של ישראל בהווה ובעתיד.<br>  <b>וַיִּסְפֹּק אֶת כַּפָּיו</b> בצער. <br>  <b>וַיֹּאמֶר בָּלָק אֶל בִּלְעָם: לָקֹב</b>, לקלל את<br>  <b>אֹיְבַי קְרָאתִיךָ</b>– <br>  <b>וְהִנֵּה בֵּרַכְתָּ בָרֵךְ זֶה שָׁלשׁ פְּעָמִים!</b>
(יא) <b>וְעַתָּה בְּרַח לְךָ אֶל מְקוֹמֶךָ.</b> חזור הביתה. <br>  <b>אָמַרְתִּי</b> שאם תצליח<br>  <b>כַּבֵּד אֲכַבֶּדְךָ</b>– <br>  <b>וְהִנֵּה מְנָעֲךָ ה'</b> המדבר מגרונך<br>  <b>מִכָּבוֹד.</b>
(יב) <b>וַיֹּאמֶר בִּלְעָם אֶל בָּלָק</b>: אין לך סיבה לכעוס עלי, <br>  <b>הֲלֹא גַּם אֶל מַלְאָכֶיךָ אֲשֶׁר שָׁלַחְתָּ אֵלַי דִּבַּרְתִּי לֵאמֹר:</b>
(יג) <b>אִם יִתֶּן לִי בָלָק מְלֹא בֵיתוֹ כֶּסֶף וְזָהָב</b>– <br>  <b>לֹא אוּכַל לַעֲבֹר אֶת פִּי ה' לַעֲשׂוֹת טוֹבָה אוֹ רָעָה מִלִּבִּי. אֲשֶׁר יְדַבֵּר ה'</b>– <br>  <b>אֹתוֹ אֲדַבֵּר.</b> אני מבין שלא תשלם לי מפני שלא עשיתי כרצונך; אני מקבל גם שלא תכבד אותי מפני שלא הצלחתי להגשים את חלומותיך; אולם אכזבתך ממני אינה מוצדקת. לא הטעיתי אותך, שהרי הודעתי לך מראש שכוחי מוגבל.
(יד) <b>וְעַתָּה,</b><br>  <b>הִנְנִי הוֹלֵךְ לְעַמִּי,</b> אבל <br>  <b>לְכָה אִיעָצְךָ,</b> אחווה לך דעה, שהיא בעצם ידע נבואי נוסף<br>  לגבי <br>  <b>אֲשֶׁר יַעֲשֶׂה הָעָם הַזֶּה לְעַמְּךָ בְּאַחֲרִית הַיָּמִים.</b> לעומת הנבואות הקודמות, שבעיקרן התייחסו להווה, נבואה זו תחול בעתיד, אך קשה לדעת לאיזו תקופה בדיוק היא מתייחסת.
(טו) <b>וַיִּשָּׂא מְשָׁלוֹ</b>, מליצתו <br>  <b>וַיֹּאמַר: נְאֻם בִּלְעָם בְּנוֹ</b>, בן<br>  <b>בְעֹר וּנְאֻם הַגֶּבֶר שְׁתֻם הָעָיִן.</b> זו אותה פתיחה שהופיעה בברכתו הקודמת, שיש בה הצגת עצמו ואף התפארותו של מי שרואה עצמו נביא יודע- כול.
(טז) <b>נְאֻם שֹׁמֵעַ אִמְרֵי אֵל וְיֹדֵעַ דַּעַת עֶלְיוֹן</b>, אשר <br>  <b>מַחֲזֵה שַׁדַּי יֶחֱזֶה נֹפֵל</b>, בזמן ההתגלות <br>  <b>וּגְלוּי עֵינָיִם</b>, הדברים נגלים לעיניו.
(יז) <b>אֶרְאֶנּוּ</b>, אני רואה דברים – <br>  <b>וְלֹא עַתָּה,</b> אבל הם לא יקרו עכשיו. <br>  <b>אֲשׁוּרֶנּוּ</b>, אני צופה בחזון – <br>  <b>וְלֹא</b> יתממש ב<br>  <b>קָרוֹב.</b> אינני יודע מתי תתגשם נבואתי, אך אני חוזה שיהיה זה בעתיד הרחוק. <br>  <b>דָּרַךְ</b>, יעלה, ייָּרה כמן הקשת המתוחה<br>  <br>  <b>כּוֹכָב</b>, מנהיג מזהיר<br>  <b>מִיַּעֲקֹב,</b><br>  <b>וְקָם</b>, ויקום<br>  <b>שֵׁבֶט</b> מושלים<br>  <b>מִיִּשְׂרָאֵל,</b><br>  <b>וּמָחַץ</b>, יכה וישבור את<br>  <b>פַּאֲתֵי</b>, קצות<br>  <b>מוֹאָב,</b><br>  <b>וְקַרְקַר</b>, וישחית את <br>  <b>כָּל בְּנֵי שֵׁת,</b> בני האדם.
(יח) <b>וְהָיָה אֱדוֹם יְרֵשָׁה.</b> ישראל יירשו וינחלו את אדום. <br>  <b>וְהָיָה יְרֵשָׁה שֵׂעִיר,</b> אדום, שהם <br>  <b>אֹיְבָיו</b> של ישראל, שהרי האדומים לא הרשו לישראל לעבור בגבולם. <br>  <b>וְיִשְׂרָאֵל עֹשֶׂה</b>, יעשה<br>  <b>חָיִל.</b>
(יט) <b>וְיֵרְדְּ</b>, וירדֶּה שליט שיבוא<br>  <b>מִיַּעֲקֹב,</b><br>  <b>וְהֶאֱבִיד שָׂרִיד מֵעִיר,</b> מכל ערי אדום,<br>  או: מכל עיר.
(כ) <b>וַיַּרְא אֶת עֲמָלֵק,</b> בין שבעיניו ראה אותם שוכנים בקרבת ישראל, ובין שראה אותם בחזונו.<br>  <br>  <b>וַיִּשָּׂא מְשָׁלוֹ וַיֹּאמַר: רֵאשִׁית גּוֹיִם עֲמָלֵק,</b> עמלק היה העם הראשון שנלחם עם ישראל,<br>  <br>  <b>וְאַחֲרִיתוֹ</b>, וסופו<br>  <b>עֲדֵי אֹבֵד,</b> אבדון.
(כא) <b>וַיַּרְא אֶת הַקֵּינִי,</b> בניו של יתרו ובני משפחתו, שכנוודים היו קשורים עם העמלקים.<br>  <br>  <b>וַיִּשָּׂא מְשָׁלוֹ וַיֹּאמַר: אֵיתָן</b>, חזק ומוצק<br>  <b>מוֹשָׁבֶךָ, וְשִׂים בַּסֶּלַע קִנֶּךָ,</b> שמשם אי אפשר להעבירך, שכן אתה ידיד לישראל.
(כב) <b>כִּי אִם</b>, כאשר בכל זאת <br>  <b>יִהְיֶה לְבָעֵר</b>, יסולק <br>  <b>קָיִן</b>– <br>  <b>עַד מָה</b>, מתי <br>  <b>אַשּׁוּר תִּשְׁבֶּךָּ</b> ?! אשור תשבה אותך רק באופן זמני.
(כג) <b>וַיִּשָּׂא מְשָׁלוֹ וַיֹּאמַר: אוֹי! מִי יִחְיֶה</b>, ישרוד<br>  <b>מִשֻּׂמוֹ אֵל</b>, כאשר אלוקים ישים ידו ויפעל בעולם?! באותם ימים יבואו עמים רחוקים לכבוש את האזור:
(כד) <b>וְצִים</b>, עמים יורדי ים יֵצאו<br>  <b>מִיַּד כִּתִּים,</b> בני רומא,<br>  או: בני יוון,<br>  <br>  <b>וְעִנּוּ</b> את<br>  <b>אַשּׁוּר, וְעִנּוּ</b> את<br>  <b>עֵבֶר,</b> את כל בני עבר הנהר, ולא רק את ישראל. <br>  <b>וְגַם הוּא</b>, העם המענה הזה<br>  <b>עֲדֵי אֹבֵד,</b> יאבד. בלעם מתאר תבנית גולמית של ההיסטוריה הרחוקה: עמים גדולים ישברו את העמים שקדמו להם, ולבסוף גם הם עצמם יישברו. רק ישראל והקרובים אליהם, כמו הקיני, ישרדו. נבואה זו רלוונטית גם למואב, שהרי עולה ממנה שגם אם המואבים יחזיקו מעמד לפי שעה, בסופו של דבר הם ייכבשו ויישברו.
(כה) <b>וַיָּקָם בִּלְעָם וַיֵּלֶךְ וַיָּשָׁב לִמְקֹמוֹ</b> בלא שקיבל דבר. לאחר חזרתו לביתו כנראה חדל מלהתנבא נבואות גדולות. מן ההמשך לומדים כי בדרכו חזרה יעץ עצות נבזיות כנגד ישראל – והפעם לא כנביא אלא כאדם פרטי ואולי כקוסם.<br>  <br>  <b>וְגַם בָּלָק הָלַךְ לְדַרְכּוֹ</b> מאוכזב ומתוסכל, לאחר ששמע כי לא נשקף עתיד לעמו בטווח הרחוק, ואילו קיומם של ישראל יתמיד.ממרומי הדיבור בסגולותיהם הנעלות של ישראל, נופל העם לתהומות החטא בהיכשלו בזנות ובעבודה זרה.
<h2>פרק כה</h2>
(א) <b>וַיֵּשֶׁב יִשְׂרָאֵל בַּשִּׁטִּים,</b> מקום הסמוך למואב שכנראה צמחו בו עצי שיטה, <br>  <b>וַיָּחֶל הָעָם לִזְנוֹת אֶל בְּנוֹת מוֹאָב.</b>
(ב) בעקבות זאת – <br>  <b>וַתִּקְרֶאןָ לָעָם לְזִבְחֵי אֱלֹהֵיהֶן.</b><br>  <b>וַיֹּאכַל הָעָם וַיִּשְׁתַּחֲווּ לֵאלֹהֵיהֶן.</b> ישראל לא הגיעו לחטאי עבודה זרה מראש, אלא מתוך עניינן בנשות הארץ הם הצטרפו גם לפולחניהן,
(ג) ובסופו של דבר – <br>  <b>וַיִּצָּמֶד יִשְׂרָאֵל לְבַעַל פְּעוֹר,</b> האל המואבי שנחשב לשליט באותו אזור. <br>  <b>וַיִּחַר אַף ה' בְּיִשְׂרָאֵל</b> על הזנות ועל העבודה הזרה.
(ד) <b>וַיֹּאמֶר ה' אֶל משֶׁה: קַח אֶת כָּל רָאשֵׁי הָעָם</b>, שהם השופטים המצוּוים על הריגת החוטאים. <br>  <b>וְ</b> כיוון שעד כה איש לא מיחה בידם, <br>  <b>הוֹקַע</b>, הרוג ותלה<br>  <b>אוֹתָם</b>– את אלו שהשתתפו בחטא<br>  <b>לַה' נֶגֶד הַשָּׁמֶשׁ,</b> באופן פומבי ונחרץ כדי להביע את חומרת המעשה, <br>  <b>וְ</b> אז <br>  <b>יָשֹׁב חֲרוֹן אַף</b>, כעסו של<br>  <b>ה' מִיִּשְׂרָאֵל.</b>
(ה) <b>וַיֹּאמֶר משֶׁה אֶל שֹׁפְטֵי יִשְׂרָאֵל</b>, המנהיגים הממונים על העם<br>  <b>: הִרְגוּ אִישׁ</b> את <br>  <b>אֲנָשָׁיו</b>, את האנשים שהוא מופקד עליהם<br>  <br>  <b>הַנִּצְמָדִים לְבַעַל פְּעוֹר.</b>
(ו) <b>וְהִנֵּה אִישׁ</b>, אדם חשוב<br>  <br>  <b>מִבְּנֵי יִשְׂרָאֵל בָּא, וַיַּקְרֵב אֶל אֶחָיו אֶת הַמִּדְיָנִית</b> שמצא בשוק והלך אתה לאוהל <br>  <b>לְעֵינֵי משֶׁה וּלְעֵינֵי כָּל עֲדַת בְּנֵי יִשְׂרָאֵל</b>. האיש עשה זאת בפומבי כדי להצהיר כי אין בכך כל פסול. <br>  <b>וְהֵמָּה</b>, הם, ישראל <br>  <b>בֹכִים פֶּתַח אֹהֶל מוֹעֵד</b> משום שחשו עד כמה המעשה מגונה, אך היו חסרי ישע כי לא ידעו מה עליהם לעשות.
(ז) <b>וַיַּרְא</b> את המעשה הזה<br>  <b>פִּינְחָס בֶּן אֶלְעָזָר בֶּן אַהֲרֹן הַכֹּהֵן,</b> נכדו של הכהן הגדול, שנכח באותו מעמד עם משה ושאר מנהיגי העם, <br>  <b>וַיָּקָם מִתּוֹךְ הָעֵדָה,</b><br>  <b>וַיִּקַּח רֹמַח בְּיָדוֹ.</b>
(ח) <b>וַיָּבֹא אַחַר אִישׁ יִשְׂרָאֵל</b> שקרב אל המדינית <br>  <b>אֶל הַקֻּבָּה,</b> האוהל, <br>  <b>וַיִּדְקֹר אֶת שְׁנֵיהֶם</b> בשעת מעשה ממש – <br>  <b>אֵת אִישׁ יִשְׂרָאֵל וְאֶת הָאִשָּׁה אֶל קֳבָתָהּ,</b> אבר המין שלה.<br>  <br>  <b>וַתֵּעָצַר הַמַּגֵּפָה מֵעַל בְּנֵי יִשְׂרָאֵל</b> בעקבות הדקירה הזו<br>  <b>.</b>
(ט) <b>וַיִּהְיוּ הַמֵּתִים בַּמַּגֵּפָה אַרְבָּעָה וְעֶשְׂרִים אָלֶף.</b>
(י) <b>וַיְדַ<br>  פרשת פינחס</b>
(יא) <b>פִּינְחָס בֶּן אֶלְעָזָר בֶּן אַהֲרֹן הַכֹּהֵן הֵשִׁיב</b>, שיכך והרגיע<br>  <b>אֶת חֲמָתִי</b>, כעסי <br>  <b>מֵעַל בְּנֵי יִשְׂרָאֵל בְּקַנְאוֹ אֶת קִנְאָתִי בְּתוֹכָם.</b> פינחס חש שעליו לשמור בקנאות את נוכחותי המוחלטת בקרב ישראל, ולכן עשה מעשה קיצוני שלא צֻווה עליו. <br>  <b>וְלֹא כִלִּיתִי אֶת בְּנֵי יִשְׂרָאֵל בְּקִנְאָתִי.</b> לולא עשה מה שעשה, הייתה המגפה מתפשטת על כל העם.
(יב) <b>לָכֵן אֱמֹר: הִנְנִי נֹתֵן לוֹ אֶת בְּרִיתִי שָׁלוֹם.</b> ברית השלום המיוחדת לא ניתנה לו משום שהוא איש שלום, אלא מפני שהשכין שלום בין ישראל לאביהם שבשמים. במעשה זה הכריז פינחס על בעלותו הבלעדית של ה' על ישראל. עמדה קנאית זו אינה משלימה עם התערבותו של כל גורם זר בקשר הקרוב בין ישראל לאלוקים.
(יג) <b>וְהָיְתָה לּוֹ וּלְזַרְעוֹ אַחֲרָיו בְּרִית כְּהֻנַּת עוֹלָם</b>. זו המתנה שפינחס קיבל <br>  <b>תַּחַת אֲשֶׁר</b>, כי<br>  <b>קִנֵּא לֵאלֹהָיו וַיְכַפֵּר עַל בְּנֵי יִשְׂרָאֵל.</b>
(יד) <b>וְשֵׁם אִישׁ יִשְׂרָאֵל הַמֻּכֶּה אֲשֶׁר הֻכָּה אֶת</b>, עם <br>  <b>הַמִּדְיָנִית</b> בעת המעשה – <br>  <b>זִמְרִי בֶּן סָלוּא, נְשִׂיא בֵית אָב לַשִּׁמְעֹנִי.</b>
(טו) <b>וְשֵׁם הָאִשָּׁה הַמֻּכָּה הַמִּדְיָנִית</b>– <br>  <b>כָּזְבִּי בַת צוּר,</b> שהיה <br>  <b>רֹאשׁ אֻמּוֹת בֵּית אָב בְּמִדְיָן הוּא.</b> המדינים היו שבטים שונים שקיימו קשרים ביניהם, וצור היה מנהיג בית האב הגדול או החשוב ביותר במדין.
(טז) <b>וַיְדַבֵּר ה' אֶל משֶׁה לֵּאמֹר:</b>
(יז) <b>צָרוֹר</b>, שנאו<br>  <b>אֶת הַמִּדְיָנִים וְהִכִּיתֶם אוֹתָם.</b> על מואב ה' הגן, אך במדין חִייב להילחם,
(יח) <b>כִּי צֹרֲרִים הֵם לָכֶם בְּנִכְלֵיהֶם</b>, בתחבולותיהם<br>  <b>אֲשֶׁר נִכְּלוּ</b>, זממו<br>  <b>לָכֶם עַל דְּבַר פְּעוֹר וְעַל דְּבַר כָּזְבִּי בַת נְשִׂיא מִדְיָן אֲחֹתָם הַמֻּכָּה בְיוֹם הַמַּגֵּפָה עַל דְּבַר פְּעוֹר.</b> המדינים היו קשורים למואב, שהרי זקני מדין הלכו עם זקני מואב לשכנע את בלעם לקלל את ישראל, אך נראה ששנאו את ישראל יותר מהמואבים. מהמשך הכתובים מתברר שהרעיון לפתות את ישראל באמצעות הבנות הייתה מזימה מתוכננת של בלעם ושל המדינים, שהבינו שקיומו של העם הזה נעוץ בקדושתו ובייחודו. על כן מסרו את בנותיהם, ואפילו את בתו של נשיאם, להחטיא את ישראל כדי לגרום להם למפלה גדולה.
<h2>פרק כו</h2>
(א) <b>וַיְהִי אַחֲרֵי הַמַּגֵּפָהוַיֹּאמֶר ה' אֶל משֶׁה וְאֶל אֶלְעָזָר בֶּן אַהֲרֹן הַכֹּהֵן לֵאמֹר:</b>
(ב) <b>שְׂאוּ אֶת רֹאשׁ</b>, סִפרו את <br>  <b>כָּל עֲדַת בְּנֵי יִשְׂרָאֵל, מִבֶּן עֶשְׂרִים שָׁנָה וָמַעְלָה לְבֵית אֲבֹתָם, כָּל יֹצֵא צָבָא בְּיִשְׂרָאֵל.</b>
(ג) <b>וַיְדַבֵּר משֶׁה וְאֶלְעָזָר הַכֹּהֵן אֹתָם</b>, אִתם <br>  <b>בְּעַרְבֹת מוֹאָב עַל יַרְדֵּן יְרֵחוֹ לֵאמֹר:</b>
(ד) <b>מִבֶּן עֶשְׂרִים שָׁנָה וָמָעְלָה, כַּאֲשֶׁר</b>, באותה מתכונת ש<br>  <b>צִוָּה ה' אֶת משֶׁה וּבְנֵי יִשְׂרָאֵל הַיֹּצְאִים מֵאֶרֶץ מִצְרָיִם,</b> כדי שאפשר יהיה להשוות בין המפקדים.
(ה) <b>רְאוּבֵן בְּכוֹר יִשְׂרָאֵל. בְּנֵי רְאוּבֵן:חֲנוֹךְ</b>, שצאצאיו הם <br>  <b>מִשְׁפַּחַת הַחֲנֹכִי, לְפַלּוּא</b> בן ראובן – <br>  <b>מִשְׁפַּחַת הַפַּלֻּאִי,</b>
(ו) <b>לְחֶצְרֹן</b>– <br>  <b>מִשְׁפַּחַת הַחֶצְרוֹנִי, לְכַרְמִי</b>– <br>  <b>מִשְׁפַּחַת הַכַּרְמִי.</b>
(ז) <b>אֵלֶּה מִשְׁפְּחֹת הָראוּבֵנִי. וַיִּהְיוּ פְקֻדֵיהֶם שְׁלשָׁה וְאַרְבָּעִים אֶלֶף וּשְׁבַע מֵאוֹת וּשְׁלשִׁים.</b>
(ח) <b>וּבְנֵי פַלּוּא</b>, ולמעשה בנו היחיד<br>  <b>: אֱלִיאָב.</b>
(ט) <b>וּבְנֵי אֱלִיאָב:</b><br>  <b>נְמוּאֵל וְדָתָן וַאֲבִירָם. הוּא דָתָן וַאֲבִירָם קְרִיאֵי</b>, נכבדי<br>  <b>הָעֵדָה אֲשֶׁר הִצּוּ</b>, עוררו ריב <br>  <b>עַל משֶׁה וְעַל</b><br>  <b>אַהֲרֹן בַּעֲדַת קֹרַח, בְּהַצֹּתָם עַל ה'.</b> אמנם לא נזכרים בעניין שמותיהם הפרטיים של בני המשפחות, אך משפחת הפלואי מתפרטת כאן בשל דתן ואבירם, נכדי פלוא, שנודעו כמנהיגים בעדת קרח.
(י) <b>וַתִּפְתַּח הָאָרֶץ אֶת פִּיהָ וַתִּבְלַע אֹתָם וְאֶת קֹרַח בְּמוֹת הָעֵדָה, בַּאֲכֹל הָאֵשׁ אֵת חֲמִשִּׁים וּמָאתַיִם אִישׁ, וַיִּהְיוּ לְנֵס.</b>
(יא) וכאן הערה: <br>  <b>וּבְנֵי קֹרַח לֹא מֵתוּ,</b> למרות שכנראה היו מעורבים באופן מסוים במחלוקת.
(יב) <b>בְּנֵי שִׁמְעוֹן לְמִשְׁפְּחֹתָם: לִנְמוּאֵל</b>– <br>  <b>מִשְׁפַּחַת הַנְּמוּאֵלִי, לְיָמִין</b>– <br>  <b>מִשְׁפַּחַת הַיָּמִינִי, לְיָכִין</b>– <br>  <b>מִשְׁפַּחַת הַיָּכִינִי,</b>
(יג) <b>לְזֶרַח</b>– <br>  <b>מִשְׁפַּחַת הַזַּרְחִי, לְשָׁאוּל</b>– <br>  <b>מִשְׁפַּחַת הַשָּׁאוּלִי.</b>
(יד) <b>אֵלֶּה מִשְׁפְּחֹת הַשִּׁמְעֹנִי</b>– <br>  <b>שְׁנַיִם וְעֶשְׂרִים אֶלֶף וּמָאתָיִם.</b>
(טו) <b>בְּנֵי גָד לְמִשְׁפְּחֹתָם: לִצְפוֹן</b>– <br>  <b>מִשְׁפַּחַת הַצְּפוֹנִי, לְחַגִּי</b>– <br>  <b>מִשְׁפַּחַת הַחַגִּי, לְשׁוּנִי</b>– <br>  <b>מִשְׁפַּחַת הַשּׁוּנִי,</b>
(טז) <b>לְאָזְנִי</b>– <br>  <b>מִשְׁפַּחַת הָאָזְנִי,</b> משפחה זו נקראה במקום אחר 'אצבון',<br>  <br>  <b>לְעֵרִי</b>– <br>  <b>מִשְׁפַּחַת הָעֵרִי,</b>
(יז) <b>לַאֲרוֹד</b>– <br>  <b>מִשְׁפַּחַת הָאֲרוֹדִי, לְאַרְאֵלִי</b>– <br>  <b>מִשְׁפַּחַת הָאַרְאֵלִי.</b>
(יח) <b>אֵלֶּה מִשְׁפְּחֹת בְּנֵי גָד לִפְקֻדֵיהֶם</b>– <br>  <b>אַרְבָּעִים אֶלֶף וַחֲמֵשׁ מֵאוֹת.</b>
(יט) <b>בְּנֵי יְהוּדָה: עֵר וְאוֹנָן. וַיָּמָת עֵר וְאוֹנָן בְּאֶרֶץ כְּנָעַן.</b> למרות שהם מתו עריריים ולא הייתה להם משמעות מבחינת היוחסין, בכמה מקומות מונצחים ער ואונן ברשימות היחס של שבט יהודה.
(כ) <b>וַיִּהְיוּ בְנֵי יְהוּדָה לְמִשְׁפְּחֹתָם: לְשֵׁלָה</b>– <br>  <b>מִשְׁפַּחַת הַשֵּׁלָנִי</b>, <br>  <b>לְפֶרֶץ</b>– <br>  <b>מִשְׁפַּחַת הַפַּרְצִי, לְזֶרַח</b>– <br>  <b>מִשְׁפַּחַת הַזַּרְחִי.</b>
(כא) <b>וַיִּהְיוּ בְנֵי פֶרֶץ</b> שאף הם התפצלו<br>  <b>: לְחֶצְרֹן</b>– <br>  <b>מִשְׁפַּחַת הַחֶצְרֹנִי, לְחָמוּל</b>– <br>  <b>מִשְׁפַּחַת הֶחָמוּלִי.</b>
(כב) <b>אֵלֶּה מִשְׁפְּחֹת יְהוּדָה לִפְקֻדֵיהֶם</b>– <br>  <b>שִׁשָּׁה וְשִׁבְעִים אֶלֶף וַחֲמֵשׁ מֵאוֹת.</b>
(כג) <b>בְּנֵי יִשָּׂשׂכָר לְמִשְׁפְּחֹתָם: תּוֹלָע</b>– <br>  <b>מִשְׁפַּחַת הַתּוֹלָעִי, לְפֻוָּה</b>– <br>  <b>מִשְׁפַּחַת הַפּוּנִי,</b>
(כד) <b>לְיָשׁוּב</b>– <br>  <b>מִשְׁפַּחַת הַיָּשֻׁבִי, לְשִׁמְרֹן</b>– <br>  <b>מִשְׁפַּחַת הַשִּׁמְרֹנִי.</b>
(כה) <b>אֵלֶּה מִשְׁפְּחֹת יִשָּׂשׂכָר לִפְקֻדֵיהֶם</b>– <br>  <b>אַרְבָּעָה וְשִׁשִּׁים אֶלֶף וּשְׁלשׁ מֵאוֹת.</b>
(כו) <b>בְּנֵי זְבוּלֻן לְמִשְׁפְּחֹתָם: לְסֶרֶד</b>– <br>  <b>מִשְׁפַּחַת הַסַּרְדִּי, לְאֵלוֹן</b>– <br>  <b>מִשְׁפַּחַת הָאֵלֹנִי, לְיַחְלְאֵל</b>– <br>  <b>מִשְׁפַּחַת הַיַּחְלְאֵלִי.</b>
(כז) <b>אֵלֶּה מִשְׁפְּחֹת הַזְּבוּלֹנִי לִפְקֻדֵיהֶם</b>– <br>  <b>שִׁשִּׁים אֶלֶף וַחֲמֵשׁ מֵאוֹת.</b>
(כח) <b>בְּנֵי יוֹסֵף לְמִשְׁפְּחֹתָם</b>– <br>  <b>מְנַשֶּׁה וְאֶפְרָיִם.</b> סדר הופעתם של בני יוסף שונה מהמופיע במפקד הראשון,<br>  אולי משום שבספירה הקודמת היו בני אפרים מרובים יותר, ובמשך השנים רבו בני מנשה על בני אפרים, ועתה, משגדל מספרם בהרבה מִשל מספרם של בני אפרים, נזכרו הם תחילה.
(כט) <b>בְּנֵי מְנַשֶּׁה: לְמָכִיר</b>– <br>  <b>מִשְׁפַּחַת הַמָּכִירִי, וּמָכִיר הוֹלִיד אֶת גִּלְעָד. לְגִלְעָד</b>– <br>  <b>מִשְׁפַּחַת הַגִּלְעָדִי,</b> שנעשתה משפחה מיוחדת וחשובה, וחבל ארץ שלם נקרא על שמה.
(ל) <b>אֵלֶּה בְּנֵי גִלְעָד: אִיעֶזֶר</b>– <br>  <b>מִשְׁפַּחַת הָאִיעֶזְרִי, לְחֵלֶק</b>– <br>  <b>מִשְׁפַּחַת הַחֶלְקִי,</b>
(לא) <b>וְאַשְׂרִיאֵל</b>– <br>  <b>מִשְׁפַּחַת הָאַשְׂרִאֵלִי, וְשֶׁכֶם</b>– <br>  <b>מִשְׁפַּחַת הַשִּׁכְמִי,</b>
(לב) <b>וּשְׁמִידָע</b>– <br>  <b>מִשְׁפַּחַת הַשְּׁמִידָעִי, וְחֵפֶר</b>– <br>  <b>מִשְׁפַּחַת הַחֶפְרִי.</b> שוב מוזכרים שמות פרטיים, כיוון שהם מתקשרים להתרחשות מסוימת, שיסופר בה בעניין הבא.
(לג) <b>וּצְלָפְחָד בֶּן חֵפֶר לֹא הָיוּ לוֹ בָּנִים כִּי אִם בָּנוֹת, וְשֵׁם בְּנוֹת צְלָפְחָד: מַחְלָה וְנֹעָה, חָגְלָה, מִלְכָּה וְתִרְצָה.</b>
(לד) <b>אֵלֶּה מִשְׁפְּחֹת מְנַשֶּׁה, וּפְקֻדֵיהֶם</b>– <br>  <b>שְׁנַיִם וַחֲמִשִּׁים אֶלֶף וּשְׁבַע מֵאוֹת.</b>
(לה) <b>אֵלֶּה בְנֵי אֶפְרַיִם לְמִשְׁפְּחֹתָם: לְשׁוּתֶלַח</b>– <br>  <b>מִשְׁפַּחַת הַשֻּׁתַלְחִי, לְבֶכֶר</b>– <br>  <b>מִשְׁפַּחַת הַבַּכְרִי, לְתַחַן</b>– <br>  <b>מִשְׁפַּחַת הַתַּחֲנִי.</b>
(לו) <b>וְאֵלֶּה בְּנֵי שׁוּתָלַח: לְעֵרָן</b>– <br>  <b>מִשְׁפַּחַת הָעֵרָנִי.</b>
(לז) <b>אֵלֶּה מִשְׁפְּחֹת בְּנֵי אֶפְרַיִם לִפְקֻדֵיהֶם</b>– <br>  <b>שְׁנַיִם וּשְׁלשִׁים אֶלֶף וַחֲמֵשׁ מֵאוֹת. אֵלֶּה בְנֵי יוֹסֵף לְמִשְׁפְּחֹתָם.</b>
(לח) <b>בְּנֵי בִנְיָמִן לְמִשְׁפְּחֹתָם: לְבֶלַע</b>– <br>  <b>מִשְׁפַּחַת הַבַּלְעִי, לְאַשְׁבֵּל</b>– <br>  <b>מִשְׁפַּחַת הָאַשְׁבֵּלִי, לַאֲחִירָם</b>– <br>  <b>מִשְׁפַּחַת הָאֲחִירָמִי,</b>
(לט) <b>לִשְׁפוּפָם</b>– <br>  <b>מִשְׁפַּחַת הַשּׁוּפָמִי, לְחוּפָם</b>– <br>  <b>מִשְׁפַּחַת הַחוּפָמִי.</b> קיימים שינויים בחלק מן השמות: חוּפָם הופיע בירידה למצרים בתור 'חופים', ושְׁפוּפָם הופיע בתור 'מופים'.
(מ) <b>וַיִּהְיוּ בְנֵי בֶלַע</b>– <br>  <b>אַרְדְּ וְנַעֲמָן, מִשְׁפַּחַת הָאַרְדִּי, לְנַעֲמָן</b>– <br>  <b>מִשְׁפַּחַת הַנַּעֲמִי.</b>
(מא) <b>אֵלֶּה בְנֵי בִנְיָמִן לְמִשְׁפְּחֹתָם, וּפְקֻדֵיהֶם</b>– <br>  <b>חֲמִשָּׁה וְאַרְבָּעִים אֶלֶף וְשֵׁשׁ מֵאוֹת.</b>
(מב) <b>אֵלֶּה בְנֵי דָן לְמִשְׁפְּחֹתָם: לְשׁוּחָם</b>– <br>  <b>מִשְׁפַּחַת הַשּׁוּחָמִי. אֵלֶּה מִשְׁפְּחֹת דָּן לְמִשְׁפְּחֹתָם.</b> לדן היה כנראה רק בן אחד – שׁוּחָם, שנקרא בספר בראשית 'חושים',<br>  ובכל זאת בניו לא נקראו רק על שם דן אבי השבט אלא גם על שמו של שוחם בנו.
(מג) <b>כָּל מִשְׁפְּחֹת הַשּׁוּחָמִי לִפְקֻדֵיהֶם</b>– <br>  <b>אַרְבָּעָה וְשִׁשִּׁים אֶלֶף וְאַרְבַּע מֵאוֹת.</b>
(מד) <b>בְּנֵי אָשֵׁר לְמִשְׁפְּחֹתָם: לְיִמְנָה</b>– <br>  <b>מִשְׁפַּחַת הַיִּמְנָה, לְיִשְׁוִי</b>– <br>  <b>מִשְׁפַּחַת הַיִּשְׁוִי, לִבְרִיעָה</b>– <br>  <b>מִשְׁפַּחַת הַבְּרִיעִי.</b>
(מה) <b>לִבְנֵי בְרִיעָה: לְחֵבֶר</b>– <br>  <b>מִשְׁפַּחַת הַחֶבְרִי, לְמַלְכִּיאֵל</b>– <br>  <b>מִשְׁפַּחַת הַמַּלְכִּיאֵלִי.</b>
(מו) <b>וְשֵׁם בַּת אָשֵׁר: שָׂרַח.</b>
(מז) <b>אֵלֶּה מִשְׁפְּחֹת בְּנֵי אָשֵׁר לִפְקֻדֵיהֶם</b>– <br>  <b>שְׁלשָׁה וַחֲמִשִּׁים אֶלֶף וְאַרְבַּע מֵאוֹת.</b>
(מח) <b>בְּנֵי נַפְתָּלִי לְמִשְׁפְּחֹתָם: לְיַחְצְאֵל</b>– <br>  <b>מִשְׁפַּחַת הַיַּחְצְאֵלִי, לְגוּנִי</b>– <br>  <b>מִשְׁפַּחַת הַגּוּנִי,</b>
(מט) <b>לְיֵצֶר</b>– <br>  <b>מִשְׁפַּחַת הַיִּצְרִי, לְשִׁלֵּם</b>– <br>  <b>מִשְׁפַּחַת הַשִּׁלֵּמִי.</b>
(נ) <b>אֵלֶּה מִשְׁפְּחֹת נַפְתָּלִי לְמִשְׁפְּחֹתָם, וּפְקֻדֵיהֶם</b>– <br>  <b>חֲמִשָּׁה וְאַרְבָּעִים אֶלֶף וְאַרְבַּע מֵאוֹת.</b>
(נא) <b>אֵלֶּה פְּקוּדֵי בְּנֵי יִשְׂרָאֵל</b> בסך הכול – <br>  <b>שֵׁשׁ מֵאוֹת אֶלֶף וָאָלֶף שְׁבַע מֵאוֹת וּשְׁלשִׁים.</b>
(נב) <b>וַיְדַבֵּר ה' אֶל משֶׁה לֵּאמֹר:</b>
(נג) <b>לָאֵלֶּה</b>, למשפחות שנרשמו כאן<br>  <b>תֵּחָלֵק הָאָרֶץ בְּנַחֲלָה בְּמִסְפַּר שֵׁמוֹת.</b> המניין הזה לא יועד לצרכים צבאיים בלבד, אלא גם לירושת הארץ.
(נד) מצד אחד,<br>  <b>לָרַב תַּרְבֶּה נַחֲלָתוֹ, וְלַמְעַט תַּמְעִיט נַחֲלָתוֹ, אִישׁ לְפִי פְקֻדָיו יֻתַּן נַחֲלָתוֹ.</b> נחלתה של כל משפחה תיקבע לפי מספר אנשיה.
(נה) <b>אַךְ</b> מצד שני, <br>  <b>בְּגוֹרָל יֵחָלֵק אֶת הָאָרֶץ, לִשְׁמוֹת מַטּוֹת אֲבֹתָם יִנְחָלוּ.</b>
(נו) <b>עַל פִּי הַגּוֹרָל תֵּחָלֵק נַחֲלָתוֹ, בֵּין רַב לִמְעָט.</b>
(נז) <b>וְאֵלֶּה פְקוּדֵי הַלֵּוִי לְמִשְׁפְּחֹתָם,</b> שאמנם לא יירשו נחלה בארץ, אך הם נמנים בצד העם כחלק ממנו<br>  <b>: לְגֵרְשׁוֹן</b>– <br>  <b>מִשְׁפַּחַת הַגֵּרְשֻׁנִּי, לִקְהָת</b>– <br>  <b>מִשְׁפַּחַת הַקְּהָתִי, לִמְרָרִי</b>– <br>  <b>מִשְׁפַּחַת הַמְּרָרִי.</b>
(נח) <b>אֵלֶּה מִשְׁפְּחֹת לֵוִי</b> בפרטיהן<br>  <b>: מִשְׁפַּחַת הַלִּבְנִי, מִשְׁפַּחַת הַחֶבְרֹנִי, מִשְׁפַּחַת הַמַּחְלִי, מִשְׁפַּחַת הַמּוּשִׁי, מִשְׁפַּחַת הַקָּרְחִי, וּקְהָת הוֹלִד אֶת עַמְרָם.</b>
(נט) <b>וְשֵׁם אֵשֶׁת עַמְרָם</b>– <br>  <b>יוֹכֶבֶד בַּת לֵוִי, אֲשֶׁר יָלְדָה אֹתָהּ</b> אימה <br>  <b>לְלֵוִי בְּמִצְרָיִם.</b> מכאן וממקום אחר דייקו חכמים שיוכבד נולדה ממש בכניסה למצרים – לידתה במצרים, ואין הורתה במצרים.<br>  <br>  <b>וַתֵּלֶד</b> יוכבד <br>  <b>לְעַמְרָם אֶת אַהֲרֹן וְאֶת משֶׁה וְאֵת מִרְיָם אֲחֹתָם.</b>
(ס) <b>וַיִּוָּלֵד לְאַהֲרֹן אֶת נָדָב וְאֶת אֲבִיהוּא, אֶת אֶלְעָזָר וְאֶת אִיתָמָר.</b>
(סא) <b>וַיָּמָת נָדָב וַאֲבִיהוּא בְּהַקְרִיבָם אֵשׁ זָרָה לִפְנֵי ה',</b> וכפי הנראה לא היו להם בנים – אם כי ייתכן שהיו להם בנות. כבניו של יהודה, למרות שמתו בצעירותם שמם לא נמחק אלא נשמר ברשימות היוחסין של אביהם.
(סב) <b>וַיִּהְיוּ פְקֻדֵיהֶם</b> של הלויים <br>  <b>שְׁלשָׁה וְעֶשְׂרִים אֶלֶף, כָּל זָכָר מִבֶּן חֹדֶשׁ וָמָעְלָה. כִּי לֹא הָתְפָּקְדוּ</b>, נספרו <br>  <b>בְּתוֹךְ בְּנֵי יִשְׂרָאֵל כִּי לֹא נִתַּן לָהֶם נַחֲלָה בְּתוֹךְ בְּנֵי יִשְׂרָאֵל.</b>
(סג) <b>אֵלֶּה פְּקוּדֵי משֶׁה וְאֶלְעָזָר הַכֹּהֵן, אֲשֶׁר פָּקְדוּ אֶת בְּנֵי יִשְׂרָאֵל בְּעַרְבֹת מוֹאָב עַל יַרְדֵּן יְרֵחוֹ.</b>
(סד) <b>וּבְאֵלֶּה</b> שנספרו כאן לקראת הכניסה לארץ כנען <br>  <b>לֹא הָיָה אִישׁ מִפְּקוּדֵי משֶׁה וְאַהֲרֹן הַכֹּהֵן, אֲשֶׁר פָּקְדוּ אֶת בְּנֵי יִשְׂרָאֵל בְּמִדְבַּר סִינָי,</b>
(סה) <b>כִּי אָמַר ה' לָהֶם</b>, עליהם בעקבות חטא המרגלים<br>  <b>:</b><br>  <br>  <b>מוֹת יָמֻתוּ בַּמִּדְבָּר. וְלֹא נוֹתַר מֵהֶם אִישׁ כִּי אִם כָּלֵב בֶּן יְפֻנֶּה וִיהוֹשֻׁעַ בִּן נוּן.</b>
<h2>פרק כז</h2>
(א) <b>וַתִּקְרַבְנָה בְּנוֹת צְלָפְחָד בֶּן חֵפֶר בֶּן גִּלְעָד בֶּן מָכִיר בֶּן מְנַשֶּׁה לְמִשְׁפְּחֹת מְנַשֶּׁה בֶן יוֹסֵף, וְאֵלֶּה שְׁמוֹת בְּנֹתָיו: מַחְלָה, נֹעָה וְחָגְלָה וּמִלְכָּה וְתִרְצָה.</b>
(ב) <b>וַתַּעֲמֹדְנָה לִפְנֵי משֶׁה וְלִפְנֵי אֶלְעָזָר הַכֹּהֵן וְלִפְנֵי הַנְּשִׂיאִם וְכָל הָעֵדָה פֶּתַח אֹהֶל מוֹעֵד, לֵאמֹר:</b>
(ג) <b>אָבִינוּ מֵת בַּמִּדְבָּר, וְהוּא לֹא הָיָה בְּתוֹךְ הָעֵדָה הַנּוֹעָדִים עַל ה' בַּעֲדַת קֹרַח,</b> ולכן לא מת באופן דרמטי ונסי,<br>  <b>כִּי בְחֶטְאוֹ</b>, בחטאיו השכיחים<br>  <b>מֵת,</b> ככל האדם,<br>  <br>  <b>וּבָנִים לֹא הָיוּ לוֹ.</b>
(ד) <b>לָמָּה יִגָּרַע</b>, יחסר<br>  <b>שֵׁם אָבִינוּ מִתּוֹךְ מִשְׁפַּחְתּוֹ</b>– <br>  <b>כִּי אֵין לוֹ בֵּן?!</b> מכיוון שאנחנו בנותיו, <br>  <b>תְּנָה לָּנוּ אֲחֻזָּה בְּתוֹךְ אֲחֵי אָבִינוּ</b>, בתור יורשותיו.
(ה) <b>וַיַּקְרֵב משֶׁה אֶת מִשְׁפָּטָן לִפְנֵי ה'</b> משום שלא הייתה מצויה לפניו כל הנחיה מפורשת ההולמת את המצב המיוחד הזה.
(ו) <b>וַיֹּאמֶר ה' אֶל משֶׁה לֵּאמֹר:</b>
(ז) <b>כֵּן</b>, נכון <br>  <b>בְּנוֹת צְלָפְחָד דֹּבְרֹת,</b> ולכן <br>  <b>נָתֹן תִּתֵּן לָהֶם אֲחֻזַּת נַחֲלָה בְּתוֹךְ אֲחֵי אֲבִיהֶם,</b><br>  <b>וְהַעֲבַרְתָּ אֶת נַחֲלַת אֲבִיהֶן לָהֶן.</b>
(ח) <b>וְאֶל בְּנֵי יִשְׂרָאֵל תְּדַבֵּר לֵאמֹר: אִישׁ כִּי יָמוּת וּבֵן אֵין לוֹ</b>– <br>  <b>וְהַעֲבַרְתֶּם אֶת נַחֲלָתוֹ לְבִתּוֹ.</b>
(ט) <b>וְאִם אֵין לוֹ</b> גם <br>  <b>בַּת</b>– <br>  <b>וּנְתַתֶּם אֶת נַחֲלָתוֹ לְאֶחָיו.</b>
(י) <b>וְאִם אֵין לוֹ אַחִים</b>– <br>  <b>וּנְתַתֶּם אֶת נַחֲלָתוֹ לַאֲחֵי אָבִיו.</b>
(יא) <b>וְאִם אֵין אַחִים לְאָבִיו</b>– <br>  <b>וּנְתַתֶּם אֶת נַחֲלָתוֹ לִשְׁאֵרוֹ הַקָּרֹב אֵלָיו מִמִּשְׁפַּחְתּוֹ, וְיָרַשׁ אֹתָהּ. וְהָיְתָה לִבְנֵי יִשְׂרָאֵל לְחֻקַּת מִשְׁפָּט, כַּאֲשֶׁר צִוָּה ה' אֶת משֶׁה.</b> חוק הירושה הבסיסי, כפי שהתפרש בתורה שבעל פה, קובע כי נחלתו של נפטר עוברת תמיד בכיוון 'מטה-מעלה-מטה'. כלומר אדם שמת, נחלתו נופלת לזרעו, לבניו, וכשאין לו בנים – לבנותיו. כאשר אין למת זרע, הנחלה 'עולה' דור אחד לאחור, כלומר לאביו של המת, בין אם האב חי בין אם הוא כבר מת, ומשם היא מנסה שוב 'לרדת' למטה, לזרעו של האב, כלומר לאחי המת או לזרעם. אם אין לו אחים, ולא בנים לאחים – חוזרים לדור נוסף ומשם היא מנסה לרדת, וכן הלאה.<br>  עתה משה עומד מול גזרת מותו לבדו, ומתוך אחריותו כלפי העם, שאת משאם הכבד נשא במשך השנים, הוא מבקש מה' למנות תחתיו יורש הולם.
(יב) <b>וַיֹּאמֶר ה' אֶל משֶׁה: עֲלֵה אֶל הַר הָעֲבָרִים הַזֶּה,</b> ההר הנראה מכל עבר והמשקיף על האזור מכל כיוון. <br>  <b>וּרְאֵה אֶת הָאָרֶץ אֲשֶׁר נָתַתִּי לִבְנֵי יִשְׂרָאֵל.</b>
(יג) <b>וְרָאִיתָה אֹתָהּ, וְנֶאֱסַפְתָּ אֶל עַמֶּיךָ</b>, מוּת<br>  <b>גַּם אָתָּה, כַּאֲשֶׁר</b>, כדרך ש<br>  <b>נֶאֱסַף אַהֲרֹן אָחִיךָ.</b> כשם שאהרן מת ללא ייסורים, 'מיתת נשיקה',<br>  גם נשמתך תצא במנוחה שלמה ותתחבר עם יוצרה.
(יד) <b>כַּאֲשֶׁר</b>, מכיוון ש<br>  <b>מְרִיתֶם</b>, המריתם את<br>  <b>פִּי בְּמִדְבַּר צִן, בִּמְרִיבַת הָעֵדָה</b>,<br>  <br>  <b>לְהַקְדִּישֵׁנִי בַמַּיִם לְעֵינֵיהֶם,</b><br>  <b>הֵם מֵי מְרִיבַת קָדֵשׁ</b> שב<br>  <b>מִדְבַּר צִן,</b> על כן שניכם תמותו במדבר.
(טו) <b>וַיְדַבֵּר משֶׁה אֶל ה' לֵאמֹר:</b>
(טז) <b>יִפְקֹד</b>, ימנה<br>  <b>ה',</b><br>  <b>אֱלֹהֵי הָרוּחֹת לְכָל בָּשָׂר,</b> המושל בכל הנפשות, <br>  <b>אִישׁ עַל הָעֵדָה.</b>
(יז) <b>אֲשֶׁר יֵצֵא לִפְנֵיהֶם</b> במלחמה<br>  <b>וַאֲשֶׁר יָבֹא לִפְנֵיהֶם</b> בנושאים אחרים<br>  <br>  <b>וַאֲשֶׁר יוֹצִיאֵם וַאֲשֶׁר יְבִיאֵם,</b> שידאג לריכוזם ולאחדותם,<br>  <b>וְ</b> כך <br>  <b>לֹא תִהְיֶה עֲדַת ה' כַּצֹּאן אֲשֶׁר אֵין לָהֶם רֹעֶה.</b>
(יח) <b>וַיֹּאמֶר ה' אֶל משֶׁה:</b> כיוון שאתה מחפש איש כזה,<br>  <b>קַח לְךָ אֶת יְהוֹשֻׁעַ בִּן נוּן, אִישׁ אֲשֶׁר רוּחַ</b> נכונה, רוח עליונה<br>  <b>בּוֹ</b> כבר עכשיו, <br>  <b>וְסָמַכְתָּ אֶת יָדְךָ עָלָיו</b> כדי להעביר אליו את כוחותיך המיוחדים ואת סמכותך.
(יט) <b>וְהַעֲמַדְתָּ אֹתוֹ לִפְנֵי אֶלְעָזָר הַכֹּהֵן וְלִפְנֵי כָּל הָעֵדָה, וְצִוִּיתָה</b>, הפקד <br>  <b>אֹתוֹ</b> בציווייך<br>  <b>לְעֵינֵיהֶם</b> משום שהם יצטרכו לציית להוראותיו.
(כ) <b>וְנָתַתָּה מֵהוֹדְךָ</b> המייחד אותך<br>  <b>עָלָיו, לְמַעַן יִשְׁמְעוּ כָּל עֲדַת בְּנֵי יִשְׂרָאֵל.</b>
(כא) <b>וְ</b> אולם שלא כמוך, משה, שאתה מקבל ממני הוראות ישירות, יהושע יזדקק למנגנון מתווך – <br>  <b>לִפְנֵי אֶלְעָזָר הַכֹּהֵן יַעֲמֹד וְשָׁאַל לוֹ בְּמִשְׁפַּט הָאוּרִים לִפְנֵי ה'</b>, באמצעות האורות הבוהקים מאבני החושן, שבאמצעותם ה' מאותת לכהן את רצונו.<br>  <br>  <b>עַל פִּיו</b> של אלעזר<br>  <br>  <b>יֵצְאוּ וְעַל פִּיו יָבֹאוּ, הוּא וְכָל בְּנֵי יִשְׂרָאֵל אִתּוֹ וְכָל הָעֵדָה.</b>
(כב) <b>וַיַּעַשׂ משֶׁה כַּאֲשֶׁר צִוָּה ה' אֹתוֹ. וַיִּקַּח אֶת יְהוֹשֻׁעַ, וַיַּעֲמִדֵהוּ לִפְנֵי אֶלְעָזָר הַכֹּהֵן וְלִפְנֵי כָּל הָעֵדָה.</b>
(כג) <b>וַיִּסְמֹךְ אֶת יָדָיו עָלָיו וַיְצַוֵּהוּ, כַּאֲשֶׁר דִּבֶּר ה' בְּיַד משֶׁה.</b> בעניין זה נזכרים החגים רק אגב הלכות קרבנות המוסף שיש להביא בהם. שאר הקרבנות אינם מופיעים כאן, ואף אין פה דיון בתכני החגים והמועדים הנזכרים, אלא תזכורת להיותם מקראי קודש ולאיסורי עשיית מלאכה בלבד.
<h2>פרק כח</h2>
(א) <b>וַיְדַבֵּר ה' אֶל משֶׂה לֵּאמֹר:</b>
(ב) <b>צַו אֶת בְּנֵי יִשְׂרָאֵל וְאָמַרְתָּ אֲלֵהֶם:אֶת קָרְבָּנִי</b> שהוא<br>  <b>לַחְמִי לְאִשַּׁי,</b> הנשרף במזבח, <br>  <b>רֵיחַ נִיחֹחִי,</b> לרצון לי, <br>  <b>תִּשְׁמְרוּ לְהַקְרִיב לִי בְּמוֹעֲדוֹ.</b> אין להשהות את כל הקרבנות, אך יש להקפיד במיוחד על הקרבנות שיש להם זמנים קבועים, שאם עבר הזמן בטל הקרבן.
(ג) <b>וְאָמַרְתָּ לָהֶם:</b><br>  <b>זֶה הָאִשֶּׁה</b>, הקרבן העולה על המזבח<br>  <b>אֲשֶׁר תַּקְרִיבוּ לַה': כְּבָשִׂים בְּנֵי שָׁנָה תְמִימִם שְׁנַיִם לַיּוֹם עֹלָה תָמִיד</b>–
(ד) <b>אֶת הַכֶּבֶשׂ אֶחָד תַּעֲשֶׂה בַבֹּקֶר, וְאֵת הַכֶּבֶשׂ הַשֵּׁנִי תַּעֲשֶׂה בֵּין הָעַרְבָּיִם.</b>
(ה) <b>ו</b> קרבן זה מלֻווה גם ב<br>  <b>עֲשִׂירִית הָאֵיפָה סֹלֶת לְמִנְחָה בְּלוּלָה בְּשֶׁמֶן כָּתִית,</b> שמן מובחר המופק בהכאה על זיתים שנבחרו עם הבשלתם, ושיעורו <br>  <b>רְבִיעִת הַהִין,</b> למעלה מליטר.
(ו) זוהי <br>  <b>עֹלַת תָּמִיד הָעֲשֻׂיָה</b>, שהוקרבה כבר <br>  <b>בְּהַר סִינַי</b><br>  <br>  <b>לְרֵיחַ נִיחֹחַ, אִשֶּׁה לַה'.</b>
(ז) <b>וְנִסְכּוֹ</b> של הקרבן – <br>  <b>רְבִיעִת הַהִין לַכֶּבֶשׂ הָאֶחָד, בַּקֹּדֶשׁ הַסֵּךְ</b>, שפוֹך בכלי על המזבח <br>  <b>נֶסֶךְ שֵׁכָר</b>, יין משכר<br>  <br>  <b>לַה'.</b> זה היה דינו של הכבש שנעשה בבוקר.
(ח) <b>וְאֵת הַכֶּבֶשׂ הַשֵּׁנִי תַּעֲשֶׂה בֵּין הָעַרְבָּיִם. כְּמִנְחַת הַבֹּקֶר וּכְנִסְכּוֹ תַּעֲשֶׂה, אִשֵּׁה רֵיחַ נִיחֹחַ לַה'.</b>
(ט) <b>וּבְיוֹם הַשַּׁבָּת שְׁנֵי כְבָשִׂים בְּנֵי שָׁנָה תְּמִימִם וּשְׁנֵי עֶשְׂרֹנִים סֹלֶת</b> שתהיה <br>  <b>מִנְחָה בְּלוּלָה בַשֶּׁמֶן וְ</b> גם הָביאו את <br>  <b>נִסְכּוֹ</b> הקבוע של כל כבש, של הקרבן, של הסולת או של יום השבת.
(י) <b>עֹלַת שַׁבַּת בְּשַׁבַּתּוֹ</b>. בכל שבת תובא עולה זו, המכונה 'מוסף של שבת' <br>  <b>עַל</b>, תוספת ל<br>  <b>עֹלַת הַתָּמִיד</b> היומיומית<br>  <b>וְנִסְכָּהּ.</b>
(יא) <b>וּבְרָאשֵׁי חָדְשֵׁיכֶם תַּקְרִיבוּ עֹלָה לַה' פָּרִים בְּנֵי בָקָר</b>– <br>  <b>שְׁנַיִם, וְאַיִל אֶחָד, כְּבָשִׂים בְּנֵי שָׁנָה</b>– <br>  <b>שִׁבְעָה, תְּמִימִם.</b>
(יב) <b>וּשְׁלשָׁה עֶשְׂרֹנִים סֹלֶת מִנְחָה בְּלוּלָה בַשֶּׁמֶן</b> תתלווה <br>  <b>לַפָּר הָאֶחָד,</b> לכל פר, <br>  <b>וּשְׁנֵי עֶשְׂרֹנִים סֹלֶת מִנְחָה בְּלוּלָה בַשֶּׁמֶן</b>– <br>  <b>לָאַיִל הָאֶחָד</b>,
(יג) <b>וְעִשָּׂרֹן עִשָּׂרוֹן סֹלֶת מִנְחָה בְּלוּלָה בַשֶּׁמֶן</b>– <br>  <b>לַכֶּבֶשׂ הָאֶחָד.</b> כל אלה הם <br>  <b>עֹלָה רֵיחַ נִיחֹחַ, אִשֶּׁה לַה'.</b>
(יד) <b>וְנִסְכֵּיהֶם</b> של הקרבנות הללו – <br>  <b>חֲצִי הַהִין יִהְיֶה לַפָּר, וּשְׁלִישִׁת הַהִין לָאַיִל, וּרְבִיעִת הַהִין לַכֶּבֶשׂ</b>– <br>  <b>יָיִן. זֹאת עֹלַת חֹדֶשׁ בְּחָדְשׁוֹ,</b> העולה המובאת מדי ראש חודש <br>  <b>לְ</b> כל <br>  <b>חָדְשֵׁי הַשָּׁנָה.</b>
(טו) <b>ו</b> עוד <br>  <b>שְׂעִיר עִזִּים אֶחָד</b> מביאים <br>  <b>לְחַטָּאת לַה', עַל עֹלַת הַתָּמִיד יֵעָשֶׂה וְנִסְכּוֹ.</b>
(טז) <b>וּבַחֹדֶשׁ הָרִאשׁוֹן</b>, ניסן<br>  <b>בְּאַרְבָּעָה עָשָׂר יוֹם לַחֹדֶשׁ</b> יובא קרבן<br>  <b>פֶּסַח לַה'.</b>
(יז) <b>וּבַחֲמִשָּׁה עָשָׂר יוֹם לַחֹדֶשׁ הַזֶּה</b>– <br>  <b>חָג, שִׁבְעַת יָמִים מַצּוֹת יֵאָכֵל.</b>
(יח) <b>בַּיּוֹם הָרִאשׁוֹן</b> של חג המצות יהיה <br>  <b>מִקְרָא קֹדֶשׁ,</b> אספה שאליה קוראים ומזמנים את העם לשם דבר שבקדושה,<br>  או: מאורע קודש.<br>  <br>  <b>כָּל מְלֶאכֶת עֲבֹדָה</b> מלאכה שהיא עבודה של ממש, שאדם עושה אותה בדרך כלל לפרנסתו או לשפר את רכושו, למעט מלאכות אוכל נפש כגון בישול, שהן מותרות בחג,<br>  <br>  <b>לֹא תַעֲשׂוּ.</b>
(יט) <b>וְהִקְרַבְתֶּם</b><br>  <b>אִשֶּׁה עֹלָה לַה':</b><br>  <b>פָּרִים בְּנֵי בָקָר</b>– <br>  <b>שְׁנַיִם, וְאַיִל אֶחָד וְשִׁבְעָה כְבָשִׂים בְּנֵי שָׁנָה</b>– <br>  <b>תְּמִימִם יִהְיוּ לָכֶם.</b>
(כ) <b>וּמִנְחָתָם</b>– <br>  <b>סֹלֶת בְּלוּלָה בַשָּׁמֶן: שְׁלשָׁה עֶשְׂרֹנִים</b> תתנו <br>  <b>לַפָּר וּשְׁנֵי עֶשְׂרֹנִים לָאַיִל תַּעֲשׂוּ.</b>
(כא) <b>עִשָּׂרוֹן עִשָּׂרוֹן תַּעֲשֶׂה לַכֶּבֶשׂ הָאֶחָד, לְשִׁבְעַת הַכְּבָשִׂים.</b>
(כב) <b>וּשְׂעִיר חַטָּאת אֶחָד לְכַפֵּר עֲלֵיכֶם,</b> שמא טימאתם שלא בכוונה את המקדש במשך השנה.
(כג) <b>מִלְּבַד עֹלַת הַבֹּקֶר אֲשֶׁר לְעֹלַת</b>, שהיא עולת<br>  <b>הַתָּמִיד תַּעֲשׂוּ אֶת אֵלֶּה.</b> אלו הם קרבנות מוסף, המוקרבים אחרי קרבן התמיד הפותח בכל בוקר את עבודת הקרבנות.
(כד) <b>כָּאֵלֶּה תַּעֲשׂוּ לַיּוֹם שִׁבְעַת יָמִים, לֶחֶם אִשֵּׁה רֵיחַ נִיחֹחַ לַה', עַל עוֹלַת הַתָּמִיד יֵעָשֶׂה וְנִסְכּוֹ.</b>
(כה) <b>וּבַיּוֹם הַשְּׁבִיעִי</b> של חג המצות<br>  <b>מִקְרָא קֹדֶשׁ יִהְיֶה לָכֶם, כָּל מְלֶאכֶת עֲבֹדָה לֹא תַעֲשׂוּ,</b> כמו ביום הראשון.
(כו) <b>וּבְיוֹם הַבִּכּוּרִים,</b> חג השבועות, שבו מביאים את שתי הלחם, הקרבנות הראשונים המובאים מהחיטה שהבכירה,<br>  <br>  <b>בְּהַקְרִיבְכֶם מִנְחָה</b> מן התבואה ה<br>  <b>חֲדָשָׁה לַה'</b><br>  <b>בְּשָׁבֻעֹתֵיכֶם</b>, בחג שחל שבעה שבועות לאחר הנפת העומר שביום השני של חג המצות, <br>  <b>מִקְרָא קֹדֶשׁ יִהְיֶה לָכֶם. כָּל מְלֶאכֶת עֲבֹדָה לֹא תַעֲשׂוּ.</b>
(כז) <b>וְהִקְרַבְתֶּם עוֹלָה לְרֵיחַ נִיחֹחַ לַה': פָּרִים בְּנֵי בָקָר</b>– <br>  <b>שְׁנַיִם, אַיִל אֶחָד, שִׁבְעָה כְבָשִׂים בְּנֵי שָׁנָה.</b>
(כח) <b>וּמִנְחָתָם</b>– <br>  <b>סֹלֶת בְּלוּלָה בַשָּׁמֶן: שְׁלשָׁה עֶשְׂרֹנִים לַפָּר הָאֶחָד, שְׁנֵי עֶשְׂרֹנִים לָאַיִל הָאֶחָד.</b>
(כט) <b>עִשָּׂרוֹן עִשָּׂרוֹן לַכֶּבֶשׂ הָאֶחָד, לְשִׁבְעַת הַכְּבָשִׂים.</b>
(ל) <b>שְׂעִיר עִזִּים אֶחָד לְכַפֵּר עֲלֵיכֶם.</b>
(לא) <b>מִלְּבַד עֹלַת הַתָּמִיד וּמִנְחָתוֹ תַּעֲשׂוּ, תְּמִימִם יִהְיוּ לָכֶם וְנִסְכֵּיהֶם.</b> השביתה ממלאכת עבודה, קרבן המוסף, מנחתו ונסכיו זהים בחג המצות וביום הביכורים.
<h2>פרק כט</h2>
(א) <b>וּבַחֹדֶשׁ הַשְּׁבִיעִי</b>, תשרי<br>  <b>בְּאֶחָד לַחֹדֶשׁ</b>, ראש השנה,<br>  <b>מִקְרָא קֹדֶשׁ יִהְיֶה לָכֶם.</b><br>  <b>כָּל מְלֶאכֶת עֲבֹדָה לֹא תַעֲשׂוּ. יוֹם תְּרוּעָה</b>, תקיעת שופר<br>  <b>יִהְיֶה לָכֶם.</b>
(ב) <b>וַעֲשִׂיתֶם עֹלָה לְרֵיחַ נִיחֹחַ לַה': פַּר בֶּן בָּקָר</b>– <br>  <b>אֶחָד, אַיִל</b>– <br>  <b>אֶחָד, כְּבָשִׂים בְּנֵי שָׁנָה</b>– <br>  <b>שִׁבְעָה, תְּמִימִם.</b>
(ג) <b>וּמִנְחָתָם</b>– <br>  <b>סֹלֶת בְּלוּלָה בַשָּׁמֶן: שְׁלשָׁה עֶשְׂרֹנִים לַפָּר, שְׁנֵי עֶשְׂרֹנִים לָאָיִל</b>
(ד) <b>וְעִשָּׂרוֹן אֶחָד לַכֶּבֶשׂ הָאֶחָד, לְשִׁבְעַת הַכְּבָשִׂים.</b>
(ה) <b>וּשְׂעִיר עִזִּים אֶחָד חַטָּאת, לְכַפֵּר עֲלֵיכֶם.</b>
(ו) קרבנות אלה הם <br>  <b>מִלְּבַד עֹלַת</b> ראש<br>  <b>הַחֹדֶשׁ וּמִנְחָתָהּ,</b> שהרי חג זה חל באחד לחודש,<br>  <b>וְעֹלַת הַתָּמִיד וּמִנְחָתָהּ, וְנִסְכֵּיהֶם</b>– <br>  <b>כְּמִשְׁפָּטָם</b> המפורט לעיל,<br>  <br>  <b>לְרֵיחַ נִיחֹחַ, אִשֶּׁה לַה'.</b>
(ז) <b>וּבֶעָשׂוֹר לַחֹדֶשׁ הַשְּׁבִיעִי הַזֶּה</b>, יום הכיפורים<br>  <b>מִקְרָא קֹדֶשׁ יִהְיֶה לָכֶם</b>, אך ביום זה – <br>  <b>וְעִנִּיתֶם אֶת נַפְשֹׁתֵיכֶם.</b> זהו יום צום. יתר על כן, <br>  <b>כָּל מְלָאכָה</b>, לא רק מלאכת עבודה אלא גם מלאכות שהן לצורך אוכל נפש <br>  <b>לֹא תַעֲשׂוּ,</b> כמו בשבת.
(ח) <b>וְהִקְרַבְתֶּם עֹלָה לַה' רֵיחַ נִיחֹחַ: פַּר בֶּן בָּקָר</b>– <br>  <b>אֶחָד, אַיִל אֶחָד, כְּבָשִׂים בְּנֵי שָׁנָה</b>– <br>  <b>שִׁבְעָה, תְּמִימִם יִהְיוּ לָכֶם.</b> קרבן זהה למוסף של יום התרועה.
(ט) <b>וּמִנְחָתָם</b>– <br>  <b>סֹלֶת בְּלוּלָה בַשָּׁמֶן: שְׁלשָׁה עֶשְׂרֹנִים לַפָּר, שְׁנֵי עֶשְׂרֹנִים לָאַיִל הָאֶחָד,</b>
(י) <b>עִשָּׂרוֹן עִשָּׂרוֹן לַכֶּבֶשׂ הָאֶחָד, לְשִׁבְעַת הַכְּבָשִׂים.</b>
(יא) <b>שְׂעִיר עִזִּים אֶחָד</b>– <br>  <b>חַטָּאת.</b> ברשימה זו נכללים קרבנות המוסף ואין בה פירוט לשאר הקרבנות המובאים באותם מועדים – <br>  <b>מִלְּבַד חַטַּאת הַכִּפֻּרִים</b>, הפר והשעיר המיוחדים ליום הכיפורים<br>  <br>  <b>ו</b> כן <br>  <b>עֹלַת הַתָּמִיד וּמִנְחָתָהּ וְנִסְכֵּיהֶם.</b>
(יב) <b>וּבַחֲמִשָּׁה עָשָׂר יוֹם לַחֹדֶשׁ הַשְּׁבִיעִי,</b> חג הסוכות <br>  <b>מִקְרָא קֹדֶשׁ יִהְיֶה לָכֶם. כָּל מְלֶאכֶת עֲבֹדָה לֹא תַעֲשׂוּ וְחַגֹּתֶם חַג לַה' שִׁבְעַת יָמִים</b> מיום החמישה-עשר והלאה.
(יג) <b>וְהִקְרַבְתֶּם עֹלָה אִשֵּׁה רֵיחַ נִיחֹחַ לַה': פָּרִים בְּנֵי בָקָר</b>– <br>  <b>שְׁלשָׁה עָשָׂר, אֵילִם</b>– <br>  <b>שְׁנָיִם, כְּבָשִׂים בְּנֵי שָׁנָה</b>– <br>  <b>אַרְבָּעָה עָשָׂר, תְּמִימִם יִהְיוּ.</b>
(יד) <b>וּמִנְחָתָם</b>– <br>  <b>סֹלֶת בְּלוּלָה בַשָּׁמֶן: שְׁלשָׁה עֶשְׂרֹנִים לַפָּר הָאֶחָד</b>– <br>  <b>לִשְׁלשָׁה עָשָׂר פָּרִים, שְׁנֵי עֶשְׂרֹנִים לָאַיִל הָאֶחָד</b>– <br>  <b>לִשְׁנֵי הָאֵילִם,</b>
(טו) <b>וְעִשָּׂרֹון עִשָּׂרוֹן לַכֶּבֶשׂ הָאֶחָד</b>– <br>  <b>לְאַרְבָּעָה עָשָׂר כְּבָשִׂים.</b>
(טז) <b>וּשְׂעִיר עִזִּים אֶחָד חַטָּאת, מִלְּבַד עֹלַת הַתָּמִיד, מִנְחָתָהּ וְנִסְכָּהּ.</b>
(יז) <b>וּבַיּוֹם הַשֵּׁנִי: פָּרִים בְּנֵי בָקָר</b>– <br>  <b>שְׁנֵים עָשָׂר,</b> אחד מהפרים נחסר,<br>  <b>אֵילִם</b>– <br>  <b>שְׁנָיִם, כְּבָשִׂים בְּנֵי שָׁנָה</b>– <br>  <b>אַרְבָּעָה עָשָׂר, תְּמִימִם.</b>
(יח) <b>וּמִנְחָתָם וְנִסְכֵּיהֶם, לַפָּרִים לָאֵילִם וְלַכְּבָשִׂים, בְּמִסְפָּרָם כַּמִּשְׁפָּט.</b> יש להכפיל את המנחות והנסכים לפי מספר הקרבנות.
(יט) <b>וּשְׂעִיר עִזִּים אֶחָד</b>– <br>  <b>חַטָּאת, מִלְּבַד עֹלַת הַתָּמִיד וּמִנְחָתָהּ וְנִסְכֵּיהֶם.</b>
(כ) <b>וּבַיּוֹם הַשְּׁלִישִׁי: פָּרִים עַשְׁתֵּי עָשָׂר,</b> אחד-עשר <br>  <b>אֵילִם</b>– <br>  <b>שְׁנָיִם, כְּבָשִׂים בְּנֵי שָׁנָה</b>– <br>  <b>אַרְבָּעָה עָשָׂר, תְּמִימִם.</b>
(כא) <b>וּמִנְחָתָם וְנִסְכֵּיהֶם, לַפָּרִים לָאֵילִם וְלַכְּבָשִׂים, בְּמִסְפָּרָם כַּמִּשְׁפָּט.</b>
(כב) <b>וּשְׂעִיר חַטָּאת אֶחָד, מִלְּבַד עֹלַת הַתָּמִיד וּמִנְחָתָהּ וְנִסְכָּהּ.</b>
(כג) <b>וּבַיּוֹם הָרְבִיעִי: פָּרִים</b>– <br>  <b>עֲשָׂרָה, אֵילִם</b>– <br>  <b>שְׁנָיִם, כְּבָשִׂים בְּנֵי שָׁנָה</b>– <br>  <b>אַרְבָּעָה עָשָׂר, תְּמִימִם.</b>
(כד) <b>מִנְחָתָם וְנִסְכֵּיהֶם, לַפָּרִים לָאֵילִם וְלַכְּבָשִׂים, בְּמִסְפָּרָם כַּמִּשְׁפָּט.</b>
(כה) <b>וּשְׂעִיר עִזִּים אֶחָד חַטָּאת, מִלְּבַד עֹלַת הַתָּמִיד, מִנְחָתָהּ וְנִסְכָּהּ.</b>
(כו) <b>וּבַיּוֹם הַחֲמִישִׁי: פָּרִים</b>– <br>  <b>תִּשְׁעָה. אֵילִם</b>– <br>  <b>שְׁנָיִם, כְּבָשִׂים בְּנֵי שָׁנָה</b>– <br>  <b>אַרְבָּעָה עָשָׂר, תְּמִימִם.</b>
(כז) <b>וּמִנְחָתָם וְנִסְכֵּיהֶם, לַפָּרִים לָאֵילִם וְלַכְּבָשִׂים, בְּמִסְפָּרָם כַּמִּשְׁפָּט.</b>
(כח) <b>וּשְׂעִיר חַטָּאת אֶחָד, מִלְּבַד עֹלַת הַתָּמִיד וּמִנְחָתָהּ וְנִסְכָּהּ.</b>
(כט) <b>וּבַיּוֹם הַשִּׁשִּׁי: פָּרִים</b>– <br>  <b>שְׁמֹנָה, אֵילִם</b>– <br>  <b>שְׁנָיִם, כְּבָשִׂים בְּנֵי שָׁנָה</b>– <br>  <b>אַרְבָּעָה עָשָׂר, תְּמִימִם.</b>
(ל) <b>וּמִנְחָתָם וְנִסְכֵּיהֶם, לַפָּרִים לָאֵילִם וְלַכְּבָשִׂים, בְּמִסְפָּרָם כַּמִּשְׁפָּט.</b>
(לא) <b>וּשְׂעִיר חַטָּאת אֶחָד, מִלְּבַד עֹלַת הַתָּמִיד, מִנְחָתָהּ וּנְסָכֶיהָ.</b>
(לב) <b>וּבַיּוֹם הַשְּׁבִיעִי</b>, היום האחרון של חג הסוכות, הנקרא בלשון חכמים 'יום ערבה', ובפינו 'הושענא רבה',<br>  <b>פָּרִים</b>– <br>  <b>שִׁבְעָה, אֵילִם</b>– <br>  <b>שְׁנָיִם, כְּבָשִׂים בְּנֵי שָׁנָה</b>– <br>  <b>אַרְבָּעָה עָשָׂר, תְּמִימִם.</b>
(לג) <b>וּמִנְחָתָם וְנִסְכֵּהֶם, לַפָּרִים לָאֵילִם וְלַכְּבָשִׂים, בְּמִסְפָּרָם כְּמִשְׁפָּטָם.</b>
(לד) <b>וּשְׂעִיר חַטָּאת אֶחָד, מִלְּבַד עֹלַת הַתָּמִיד, מִנְחָתָהּ וְנִסְכָּהּ.</b>
(לה) <b>בַּיּוֹם הַשְּׁמִינִי</b>, ולא ביום השביעי כבחג המצות,<br>  <b>עֲצֶרֶת</b>, יום חג נוסף המסכם את ימי החג הקודמים<br>  <br>  <b>תִּהְיֶה לָכֶם. כָּל מְלֶאכֶת עֲבֹדָה לֹא תַעֲשׂוּ.</b>
(לו) <b>וְהִקְרַבְתֶּם עֹלָה, אִשֵּׁה רֵיחַ נִיחֹחַ לַה': פַּר אֶחָד, אַיִל אֶחָד, כְּבָשִׂים בְּנֵי שָׁנָה</b>– <br>  <b>שִׁבְעָה, תְּמִימִם.</b>
(לז) <b>מִנְחָתָם וְנִסְכֵּיהֶם, לַפָּר לָאַיִל וְלַכְּבָשִׂים, בְּמִסְפָּרָם כַּמִּשְׁפָּט.</b>
(לח) <b>וּשְׂעִיר חַטָּאת אֶחָד, מִלְּבַד עֹלַת הַתָּמִיד וּמִנְחָתָהּ וְנִסְכָּהּ.</b>
(לט) קרבנות ציבור<br>  <b>אֵלֶּה תַּעֲשׂוּ לַה' בְּמוֹעֲדֵיכֶם,</b><br>  <b>לְבַד מִנִּדְרֵיכֶם וְנִדְבֹתֵיכֶם לְעֹלֹתֵיכֶם וּלְמִנְחֹתֵיכֶם וּלְנִסְכֵּיכֶם וּלְשַׁלְמֵיכֶם,</b> מעבר לקרבנות היחיד המובאים בימי הרגל או בימים אחרים למקדש.
<h2>פרק ל</h2>
(א) <b>וַיֹּאמֶר משֶׁה אֶל בְּנֵי יִשְׂרָאֵל כְּכֹל אֲשֶׁר צִוָּה ה' אֶת משֶׁה</b> בעניין קרבנות המוספים של מועדי השנה.
(ב) <b>וַיְדַבֵּר משֶׁה אֶל רָאשֵׁי הַמַּטּוֹת לִבְנֵי יִשְׂרָאֵל</b>, ראשי השבטים, המשמשים כמועצה עליונה של עם ישראל<br>    <b>לֵאמֹר: זֶה הַדָּבָר אֲשֶׁר צִוָּה ה':</b>
(ג) <b>אִישׁ כִּי יִדֹּר נֶדֶר</b><br>    <b>לַה',</b><br>    <b>אוֹ הִשָּׁבַע</b>, אם יישבע<br>    <b>שְׁבֻעָה לֶאְסֹר אִסָּר</b>, להצהיר על הימנעות מעשייה או מקבלת הנאה כלשהי<br>    <b>עַל נַפְשׁוֹ</b>– <br>    <b>לֹא יַחֵל</b>, יחלל ויבטל את<br>    <b>דְּבָרוֹ,</b> דיבורו. <br>    <b>כְּכָל הַיֹּצֵא מִפִּיו יַעֲשֶׂה.:</b>
(ד) <b>וְאִשָּׁה כִּי תִדֹּר נֶדֶר לַה' וְאָסְרָה אִסָּר</b> כאשר היא <br>    <b>בְּבֵית אָבִיהָ</b>, כשהיא אינה נשואה, <br>    <b>בִּנְעֻרֶיהָ,</b>
(ה) <b>וְשָׁמַע אָבִיהָ אֶת נִדְרָהּ וֶאֱסָרָהּ אֲשֶׁר אָסְרָה עַל נַפְשָׁהּ, וְ</b> אם כאשר יגיע הדבר לאוזניו<br>    <b>הֶחֱרִישׁ</b>, ישתוק<br>    <b>לָהּ אָבִיהָ</b>, לא יתערב בנדרה ולא יביע כל התנגדות – <br>    <b>וְקָמוּ</b>, יתקיימו<br>    <b>כָּל נְדָרֶיהָ, וְכָל אִסָּר אֲשֶׁר אָסְרָה עַל נַפְשָׁהּ יָקוּם,</b> והיא תחויב לקיימם.
(ו) <b>וְאִם הֵנִיא</b>, ביטל, עיכב<br>    <b>אָבִיהָ אֹתָהּ בְּיוֹם שָׁמְעוֹ</b> על דבר הנדר – <br>    <b>כָּל נְדָרֶיהָ וֶאֱסָרֶיהָ אֲשֶׁר אָסְרָה עַל נַפְשָׁהּ</b>, נדריה החיוביים והשליליים<br>    <b>לֹא יָקוּם,</b> יחולו, <br>    <b>וַה' יִסְלַח לָהּ</b> על כך שאין היא מקיימת את הנדר שיצא מפיה, <br>    <b>כִּי הֵנִיא אָבִיהָ אֹתָהּ,</b> והיא לא חיללה את דברה מרצונה.
(ז) <b>וְאִם הָיוֹ תִהְיֶה</b>, התקדשה<br>    <b>לְאִישׁ, וּנְדָרֶיהָ עָלֶיהָ אוֹ מִבְטָא שְׂפָתֶיהָ אֲשֶׁר אָסְרָה עַל נַפְשָׁהּ.</b> אם נערה שנדרה כשהייתה רווקה, התארסה אחר כך לאיש –
(ח) <b>וְשָׁמַע אִישָׁהּ</b>, בעלה, שנדרה עוד קודם,<br>    <b>בְּיוֹם שָׁמְעוֹ</b><br>    <b>וְהֶחֱרִישׁ לָהּ</b>, הוא ישתוק ביום שבו ישמע על דבר הנדר, ולא יביע את התנגדותו – <br>    <b>וְקָמוּ נְדָרֶיהָ, וֶאֱסָרֶהָ אֲשֶׁר אָסְרָה עַל נַפְשָׁהּ</b><br>    <b>יָקֻמוּ.</b>
(ט) <b>וְאִם בְּיוֹם שְׁמֹעַ אִישָׁהּ יָנִיא אוֹתָהּ</b>, יביע את התנגדותו <br>    <b>וְהֵפֵר אֶת נִדְרָהּ אֲשֶׁר עָלֶיהָ וְאֵת מִבְטָא שְׂפָתֶיהָ אֲשֶׁר אָסְרָה עַל נַפְשָׁהּ</b>– <br>    <b>ו</b> אז <br>    <b>ה' יִסְלַח לָהּ</b> למרות שלא עמדה בנדרה, משום שעליה לעשות את רצון בעלה.
(י) <b>וְנֵדֶר אַלְמָנָה וּגְרוּשָׁה</b>, שאינה כפופה לסמכות כלשהי שכן יצאה מרשות אביה עם נישואיה ומרשות בעלה עם הגירושין או האלמנות – <br>    <b>כֹּל אֲשֶׁר אָסְרָה עַל נַפְשָׁהּ יָקוּם עָלֶיהָ.</b>
(יא) <b>וְאִם בֵּית אִישָׁהּ נָדָרָה אוֹ אָסְרָה אִסָּר עַל נַפְשָׁהּ בִּשְׁבֻעָה,</b> אם נדרה או נשבעה בעת שהייתה נשואה,
(יב) <b>וְשָׁמַע אִישָׁהּ וְהֶחֱרִשׁ לָהּ, לֹא הֵנִיא</b>, עיכב<br>    <b>אֹתָהּ</b>– <br>    <b>וְקָמוּ כָּל נְדָרֶיהָ, וְכָל אִסָּר אֲשֶׁר אָסְרָה עַל נַפְשָׁהּ יָקוּם.</b>
(יג) <b>וְאִם הָפֵר יָפֵר אֹתָם אִישָׁהּ בְּיוֹם שָׁמְעוֹ</b>– <br>    <b>כָּל מוֹצָא שְׂפָתֶיהָ לִנְדָרֶיהָ וּלְאִסַּר נַפְשָׁהּ לֹא יָקוּם. אִישָׁהּ הֲפֵרָם, וַה' יִסְלַח לָהּ.</b>
(יד) <b>כָּל נֵדֶר וְכָל שְׁבֻעַת אִסָּר לְעַנֹּת נָפֶשׁ</b>– <br>    <b>אִישָׁהּ יְקִימֶנּוּ וְאִישָׁהּ יְפֵרֶנּוּ.</b> זכות הבעל להפר את נדרי אשתו אינה חלה על כל הנדרים, אלא רק על 'נדרי עינוי נפש', כלומר על נדרים שיש בהם משום פגיעה ועינוי לאשה, או על נדרים הנוגעים ביחסיהם.
(טו) <b>וְאִם הַחֲרֵשׁ יַחֲרִישׁ לָהּ אִישָׁהּ מִיּוֹם אֶל יוֹם</b>– <br>    <b>וְהֵקִים</b> בכך <br>    <b>אֶת כָּל נְדָרֶיהָ אוֹ אֶת כָּל אֱסָרֶיהָ אֲשֶׁר עָלֶיהָ, הֵקִים אֹתָם</b>, הנדרים מקוימים ואי אפשר יהיה להפר אותם עוד<br>    <b>כִּי הֶחֱרִשׁ לָהּ בְּיוֹם שָׁמְעוֹ.</b>
(טז) <b>וְאִם הָפֵר יָפֵר אֹתָם אַחֲרֵי שָׁמְעוֹ</b> ולא הגיב בו ביום – <br>    <b>וְנָשָׂא אֶת עֲוֹנָהּ.</b> הוא אשם בעוון של חילול הנדר, ולא היא, מפני שהיא שגגה כשחשבה שבסמכותו להפר.
(יז) <b>אֵלֶּה הַחֻקִּים אֲשֶׁר צִוָּה ה' אֶת משֶׁה בֵּין אִישׁ לְאִשְׁתּוֹ, בֵּין אָב לְבִתּוֹ בִּנְעֻרֶיהָ בֵּית אָבִיהָ.</b> היא אחת המשימות האחרונות המוטלות עליו. משה מסר לישראל את תורת ה', המבוססת על הנאמנות לה' ולמצוותיו. לפני מותו יחלץ משה את עמו מאימת נכליהם של המדינים ויגן עליו מפני גילוי עריות ועבודה זרה.
<h2>פרק לא</h2>
(א) <b>וַיְדַבֵּר ה' אֶל משֶׁה לֵּאמֹר:</b>
(ב) <b>נְקֹם נִקְמַת בְּנֵי יִשְׂרָאֵל מֵאֵת הַמִּדְיָנִים, אַחַר</b> כך <br>    <b>תֵּאָסֵף אֶל עַמֶּיךָ,</b> תמות.
(ג) <b>וַיְדַבֵּר משֶׁה אֶל הָעָם לֵאמֹר: הֵחָלְצוּ מֵאִתְּכֶם אֲנָשִׁים לַצָּבָא וְיִהְיוּ עַל מִדְיָן, לָתֵת נִקְמַת ה' בְּמִדְיָן.</b> מאחר שמדין הוא עם לא גדול שעיקרו יושבי אוהלים, משה מבקש מעט לוחמים מכל שבטי ישראל שיתנדבו לצאת למסע עונשין כנגדם –
(ד) <b>אֶלֶף לַמַּטֶּה, אֶלֶף לַמַּטֶּה, לְכֹל מַטּוֹת יִשְׂרָאֵל תִּשְׁלְחוּ לַצָּבָא.</b>
(ה) <b>וַיִּמָּסְרוּ מֵאַלְפֵי יִשְׂרָאֵל אֶלֶף לַמַּטֶּה, שְׁנֵים עָשָׂר אֶלֶף חֲלוּצֵי צָבָא</b>.
(ו) <b>וַיִּשְׁלַח אֹתָם משֶׁה אֶלֶף לַמַּטֶּה לַצָּבָא, אֹתָם וְאֶת פִּינְחָס בֶּן אֶלְעָזָר הַכֹּהֵן לַצָּבָא, וּכְלֵי הַקֹּדֶשׁ וַחֲצֹצְרוֹת הַתְּרוּעָה בְּיָדוֹ.</b> פינחס הכהן לא היה מצביא, אבל נוכחותו של הכהן הייתה חשובה בכל מלחמה.
(ז) <b>וַיִּצְבְּאוּ עַל</b>, הקיפו את מחנה<br>    <b>מִדְיָן, כַּאֲשֶׁר</b>, כמו ש<br>    <b>צִוָּה ה' אֶת משֶׁה, וַיַּהַרְגוּ כָּל זָכָר.</b>
(ח) <b>וְאֶת מַלְכֵי מִדְיָן הָרְגוּ</b> בנוסף<br>    <b>עַל חַלְלֵיהֶם</b> האחרים<br>    <b>: אֶת אֱוִי וְאֶת רֶקֶם וְאֶת צוּר</b>, אבי כזבי,<br>    <br>    <b>וְאֶת חוּר וְאֶת רֶבַע, חֲמֵשֶׁת מַלְכֵי מִדְיָן. וְאֵת בִּלְעָם בֶּן בְּעוֹר הָרְגוּ בֶּחָרֶב</b> שכן הוא שיעץ להחטיאם בבנות מואב ומדין.
(ט) <b>וַיִּשְׁבּוּ בְנֵי יִשְׂרָאֵל אֶת נְשֵׁי מִדְיָן וְאֶת טַפָּם,</b> ילדיהם הקטנים, <br>    <b>וְאֵת כָּל בְּהֶמְתָּם וְאֶת כָּל מִקְנֵהֶם וְאֶת כָּל חֵילָם</b>, רכושם <br>    <b>בָּזָזוּ.</b>
(י) <b>וְאֵת כָּל עָרֵיהֶם בְּמוֹשְׁבֹתָם וְאֵת כָּל טִירֹתָם</b>, מבני המגורים המבוצרים שלהם<br>    <b>שָׂרְפוּ בָּאֵשׁ.</b>
(יא) <b>וַיִּקְחוּ אֶת כָּל הַשָּׁלָל</b> הדומם<br>    <b>וְאֵת כָּל הַמַּלְקוֹחַ,</b> השבויים והבהמות הגדולות שנדרש לקחתם בכוח בידיים,<br>    <b>בָּאָדָם וּבַבְּהֵמָה.</b>
(יב) <b>וַיָּבִאוּ</b> את כל אלה <br>    <b>אֶל משֶׁה וְאֶל אֶלְעָזָר הַכֹּהֵן וְאֶל עֲדַת בְּנֵי יִשְׂרָאֵל</b>– <br>    <b>אֶת הַשְּׁבִי</b>, בני האדם ששבו <br>    <b>וְאֶת הַמַּלְקוֹחַ</b>, בעלי החיים <br>    <b>וְאֶת</b> כל <br>    <b>הַשָּׁלָל</b>, החפצים הדוממים<br>    <b>אֶל הַמַּחֲנֶה, אֶל עַרְבֹת מוֹאָב אֲשֶׁר עַל יַרְדֵּן יְרֵחוֹ.</b>
(יג) <b>וַיֵּצְאוּ משֶׁה וְאֶלְעָזָר הַכֹּהֵן וְכָל נְשִׂיאֵי הָעֵדָה לִקְרָאתָם אֶל מִחוּץ לַמַּחֲנֶה</b> לקבל את פני הצבא המנצח.
(יד) <b>וַיִּקְצֹף</b>, כעס<br>    <b>משֶׁה עַל פְּקוּדֵי הֶחָיִל</b>, הפיקוד הבכיר – <br>    <b>שָׂרֵי הָאֲלָפִים וְשָׂרֵי הַמֵּאוֹת</b>– <br>    <b>הַבָּאִים מִצְּבָא הַמִּלְחָמָה.</b>
(טו) <b>וַיֹּאמֶר אֲלֵיהֶם משֶׁה: הַחִיִּיתֶם</b>, האם השארתם בחיים<br>    <b>כָּל נְקֵבָה?!</b>
(טז) <b>הֵן</b>, הרי<br>    <b>הֵנָּה</b>– נשי מדין הללו <br>    <b>הָיוּ לִבְנֵי יִשְׂרָאֵל בִּדְבַר בִּלְעָם לִמְסָר מַעַל בַּה'</b>, למכשול<br>    <b>עַל דְּבַר פְּעוֹר.</b> הן שגרמו גם לזנות וגם לעבודה זרה, <br>    <b>וַתְּהִי</b> בגללן<br>    <b>הַמַּגֵּפָה בַּעֲדַת ה',</b> ועכשיו אתם מביאים אותן אתכם אל המחנה?!
(יז) <b>וְעַתָּה הִרְגוּ כָל זָכָר בַּטָּף וְכָל אִשָּׁה יֹדַעַת אִישׁ לְמִשְׁכַּב זָכָר</b>, כל הנשים המבוגרות שאפשר להניח שהיה להן מגע מיני עם גבר כלשהו – <br>    <b>הֲרֹגוּ.</b>
(יח) <b>וְ</b> אולם<br>    <b>כֹל הַטַּף בַּנָּשִׁים אֲשֶׁר לֹא יָדְעוּ מִשְׁכַּב זָכָר</b>, הילדות הקטנות – <br>    <b>הַחֲיוּ לָכֶם</b> כשבויות.
(יט) <b>וְאַתֶּם חֲנוּ מִחוּץ לַמַּחֲנֶה שִׁבְעַת יָמִים. כֹּל</b> אחד מכם, יוצאי הצבא, שהיה<br>    <b>הֹרֵג נֶפֶשׁ וְכֹל נֹגֵעַ בֶּחָלָל</b>, במת<br>    <b>תִּתְחַטְּאוּ</b>, היטהרו מטומאת המת במי החטאת של הפרה האדומה,<br>    <b>בַּיּוֹם הַשְּׁלִישִׁי וּבַיּוֹם הַשְּׁבִיעִי. אַתֶּם וּשְׁבִיכֶם</b>, שבי האדם המצטרף אליכם.
(כ) <b>וְכָל בֶּגֶד וְכָל כְּלִי עוֹר וְכָל מַעֲשֵׂה עִזִּים וְכָל כְּלִי עֵץ</b>, שנגעו במתים – גם אותם<br>    <b>תִּתְחַטָּאוּ,</b> טהרו לכם.
(כא) <b>וַיֹּאמֶר אֶלְעָזָר הַכֹּהֵן אֶל אַנְשֵׁי הַצָּבָא הַבָּאִים לַמִּלְחָמָה</b>, מהמלחמה:<br>    <br>    <b>זֹאת חֻקַּת הַתּוֹרָה אֲשֶׁר צִוָּה ה' אֶת משֶׁה:</b>
(כב) <b>אַךְ אֶת</b> חפצי<br>    <b>הַזָּהָב וְאֶת</b> חפצי<br>    <b>הַכָּסֶף, אֶת הַנְּחשֶׁת, אֶת הַבַּרְזֶל, אֶת הַבְּדִיל וְאֶת הָעֹפָרֶת</b>–
(כג) <b>כָּל דָּבָר</b> מהמתכות הללו <br>    <b>אֲשֶׁר יָבֹא בָאֵשׁ</b>, וכך משתמשים בו – <br>    <b>תַּעֲבִירוּ בָאֵשׁ,</b> הכניסו אותו לאש,<br>    <b>וְטָהֵר,</b> וכך יטהר ויוכשר לשימושם של בני ישראל. כלי האוכל זקוקים להכשרה זו משום ששימשו קודם לכן עבור הגויים. <br>    <b>אַךְ</b> מלבד זאת<br>    <b>בְּ</b> אמצעות<br>    <b>מֵי נִדָּה</b>, מי ההזאה, מי האפר של הפרה האדומה<br>    <br>    <b>יִתְחַטָּא,</b> עליו להיטהר מטומאת המתים שאולי נגע בהם.<br>    <br>    <b>וְכֹל אֲשֶׁר לֹא יָבֹא בָּאֵשׁ</b>, החפצים שאין משתמשים בהם באש, כגון כלי עץ וכלי עור – <br>    <b>תַּעֲבִירוּ בַמָּיִם.</b>
(כד) <b>וְכִבַּסְתֶּם בִּגְדֵיכֶם בַּיּוֹם הַשְּׁבִיעִי וּטְהַרְתֶּם</b> גם אתם, שהרי הרגתם אנשים <br>    <b>ו</b>ל<br>    <b>אַחַר</b> מכן<br>    <b>תָּבֹאוּ אֶל הַמַּחֲנֶה.</b>
(כה) <b>וַיֹּאמֶר ה' אֶל משֶׁה לֵּאמֹר:</b>
(כו) <b>שָׂא</b>, ספוֹר<br>    <b>אֵת רֹאשׁ</b>, ראשי<br>    <b>מַלְקוֹחַ הַשְּׁבִי</b>, מה שלקחתם בשבי,<br>    <b>בָּאָדָם וּבַבְּהֵמָה,</b><br>    <b>אַתָּה וְאֶלְעָזָר הַכֹּהֵן וְרָאשֵׁי אֲבוֹת הָעֵדָה.</b>
(כז) <b>וְחָצִיתָ אֶת הַמַּלְקוֹחַ</b><br>    <b>בֵּין תֹּפְשֵׂי הַמִּלְחָמָה הַיֹּצְאִים לַצָּבָא וּבֵין כָּל הָעֵדָה.</b> השלל אינו רכושם הפרטי של אנשי הצבא. ראוי להעביר את חציו של שלל המלחמה לכל הקהל, שהלוחמים ייצגו אותו, ומחציתו האחרת תינתן לחיילים כתגמול מיוחד.
(כח) יתרה מזו,<br>    <b>וַהֲרֵמֹתָ מֶכֶס</b>, מס<br>    <b>לַה' מֵאֵת אַנְשֵׁי הַמִּלְחָמָה הַיֹּצְאִים לַצָּבָא</b> בשיעור של <br>    <b>אֶחָד נֶפֶשׁ מֵחֲמֵשׁ הַמֵּאוֹת, מִן הָאָדָם וּמִן הַבָּקָר וּמִן הַחֲמֹרִים וּמִן הַצֹּאן.</b>
(כט) <b>מִמַּחֲצִיתָם</b>, מן המחצית שקיבלו החיילים<br>    <b>תִּקָּחוּ</b> אחד מחמש מאות, <br>    <b>וְנָתַתָּה לְאֶלְעָזָר הַכֹּהֵן</b> בתור <br>    <b>תְּרוּמַת ה'.</b>
(ל) <b>וּמִמַּחֲצִת בְּנֵי יִשְׂרָאֵל תִּקַּח אֶחָד אָחֻז מִן הַחֲמִשִּׁים,</b> חלק שהוא לקוּח או מופרש מתוך החמישים, שני אחוזים בלשון ימינו – <br>    <b>מִן הָאָדָם, מִן הַבָּקָר, מִן הַחֲמֹרִים וּמִן הַצֹּאן</b>– <br>    <b>מִכָּל הַבְּהֵמָה, וְנָתַתָּה אֹתָם לַלְוִיִּם, שֹׁמְרֵי מִשְׁמֶרֶת מִשְׁכַּן ה'.</b> אנשי הצבא יתנו לאלעזר הכהן רק 0.002 מחלקם, ואילו שאר האזרחים ייתנו ללויים פי עשר – 0.02 מחלקם.
(לא) <b>וַיַּעַשׂ משֶׁה וְאֶלְעָזָר הַכֹּהֵן כַּאֲשֶׁר צִוָּה ה' אֶת משֶׁה.</b>
(לב) <b>וַיְהִי הַמַּלְקוֹחַ, יֶתֶר הַבָּז</b>, מעבר לביזה שאינה אדם ובהמה<br>    <b>אֲשֶׁר בָּזֲזוּ עַם הַצָּבָא,</b> החיילים לעצמם, שלא הובאה לפני משה לגבות ממנו את המס<br>    <b>:</b><br>    <b>צֹאן</b>– <br>    <b>שֵׁשׁ מֵאוֹת אֶלֶף וְשִׁבְעִים אֶלֶף וַחֲמֵשֶׁת אֲלָפִים</b> שכן רבים מהמדינים היו רועי צאן;
(לג) <b>וּבָקָר</b>– <br>    <b>שְׁנַיִם וְשִׁבְעִים אָלֶף;</b>
(לד) <b>וַחֲמֹרִים</b>– <br>    <b>אֶחָד וְשִׁשִּׁים אָלֶף;</b>
(לה) <b>וְנֶפֶשׁ אָדָם מִן הַנָּשִׁים אֲשֶׁר לֹא יָדְעוּ מִשְׁכַּב זָכָר,</b> ילדות,<br>    <b>כָּל נֶפֶשׁ</b>– <br>    <b>שְׁנַיִם וּשְׁלשִׁים אָלֶף.</b>
(לו) <b>וַתְּהִי הַמֶּחֱצָה, חֵלֶק הַיֹּצְאִים בַּצָּבָא, מִסְפַּר הַצֹּאן: שְׁלשׁ מֵאוֹת אֶלֶף וּשְׁלשִׁים אֶלֶף וְשִׁבְעַת אֲלָפִים וַחֲמֵשׁ מֵאוֹת</b>.
(לז) <b>וַיְהִי הַמֶּכֶס לַה' מִן הַצֹּאן: שֵׁשׁ מֵאוֹת חָמֵשׁ וְשִׁבְעִים.</b>
(לח) <b>וְהַבָּקָר</b>– <br>    <b>שִׁשָּׁה וּשְׁלשִׁים אָלֶף, וּמִכְסָם לַה'</b>– <br>    <b>שְׁנַיִם וְשִׁבְעִים.</b>
(לט) <b>וַחֲמֹרִים</b>– <br>    <b>שְׁלשִׁים אֶלֶף וַחֲמֵשׁ מֵאוֹת, וּמִכְסָם לַה'</b>– <br>    <b>אֶחָד וְשִׁשִּׁים.</b>
(מ) <b>וְנֶפֶשׁ אָדָם</b>– <br>    <b>שִׁשָּׁה עָשָׂר אָלֶף, וּמִכְסָם לַה'</b>– <br>    <b>שְׁנַיִם וּשְׁלשִׁים נָפֶשׁ.</b>
(מא) <b>וַיִּתֵּן משֶׁה אֶת מֶכֶס תְּרוּמַת ה' לְאֶלְעָזָר הַכֹּהֵן, כַּאֲשֶׁר צִוָּה ה' אֶת מֹשֶׁה.</b>
(מב) <b>וּמִ</b> תוך<br>    <b>מַּחֲצִית</b> השלל שחולקה ל<br>    <b>בנֵי יִשְׂרָאֵל, אֲשֶׁר חָצָה</b> ולקח <br>    <b>משֶׁה מִן הָאֲנָשִׁים הַצֹּבְאִים,</b> הלוחמים,
(מג) <b>וַתְּהִי מֶחֱצַת</b>, המחצית שהועברה אל<br>    <b>הָעֵדָה מִן הַצֹּאן</b>– <br>    <b>שְׁלשׁ מֵאוֹת אֶלֶף וּשְׁלשִׁים אֶלֶף, שִׁבְעַת אֲלָפִים וַחֲמֵשׁ מֵאוֹת;</b>
(מד) <b>וּבָקָר</b>– <br>    <b>שִׁשָּׁה וּשְׁלשִׁים אָלֶף;</b>
(מה) <b>וַחֲמֹרִים שְׁלשִׁים אֶלֶף וַחֲמֵשׁ מֵאוֹת;</b>
(מו) <b>וְנֶפֶשׁ אָדָם</b>– <br>    <b>שִׁשָּׁה עָשָׂר אָלֶף.</b>
(מז) <b>וַיִּקַּח משֶׁה מִמַּחֲצִת בְּנֵי יִשְׂרָאֵל אֶת הָאָחֻז אֶחָד מִן הַחֲמִשִּׁים מִן הָאָדָם וּמִן הַבְּהֵמָה, וַיִּתֵּן אֹתָם לַלְוִיִּם שֹׁמְרֵי מִשְׁמֶרֶת מִשְׁכַּן ה', כַּאֲשֶׁר צִוָּה ה' אֶת מֹשֶׁה.</b>
(מח) <b>וַיִּקְרְבוּ אֶל משֶׁה</b> לחוד <br>    <b>הַפְּקֻדִים</b>,<br>    המפקדים <br>    <b>אֲשֶׁר לְאַלְפֵי</b>, לאלופי<br>    <br>    <b>הַצָּבָא, שָׂרֵי הָאֲלָפִים וְשָׂרֵי הַמֵּאוֹת,</b> שכבת הפיקוד העליונה,
(מט) <b>וַיֹּאמְרוּ אֶל משֶׁה: עֲבָדֶיךָ נָּשְׂאוּ</b>, ספרנו<br>    <b>אֶת רֹאשׁ אַנְשֵׁי הַמִּלְחָמָה אֲשֶׁר בְּיָדֵנוּ,</b> שהיו כפופים לנו, <br>    <b>וְ</b> התברר ש<br>    <b>לֹא נִפְקַד מִמֶּנּוּ אִישׁ.</b> איש לא נהרג. כיוון שהדבר נדיר ביותר, אף כאשר המותקף אינו מוכן לקרב, וגם כאשר לתוקף יש כוח מיומן ומאורגן הרבה יותר ממה שהיה למחנה ישראל –
(נ) <b>וַנַּקְרֵב</b>, החלטנו לנדוב<br>    <b>אֶת קָרְבַּן ה',</b> כל <br>    <b>אִישׁ</b> מאתנו<br>    <b>אֲשֶׁר מָצָא כְלִי</b>, תכשיטי<br>    <b>זָהָב</b> במחנות המדינים – <br>    <b>אֶצְעָדָה וְצָמִיד, טַבַּעַת, עָגִיל וְכוּמָז</b>, תכשיטים שונים – יתרום אותו כדי<br>    <b>לְכַפֵּר עַל נַפְשֹׁתֵינוּ לִפְנֵי ה'.</b> כקרבן תודה לה' שעשה לנו נס והציל את הנפשות, אף אנו נקריב לפניו כופר נפשותינו.
(נא) <b>וַיִּקַּח משֶׁה וְאֶלְעָזָר הַכֹּהֵן אֶת הַזָּהָב מֵאִתָּם, כֹּל כְּלִי מַעֲשֶׂה,</b> הראוי לשימוש.
(נב) <b>וַיְהִי כָּל זְהַב הַתְּרוּמָה אֲשֶׁר הֵרִימוּ לַה'</b>– <br>    <b>שִׁשָּׁה עָשָׂר אֶלֶף, שְׁבַע מֵאוֹת וַחֲמִשִּׁים שָׁקֶל מֵאֵת שָׂרֵי הָאֲלָפִים וּמֵאֵת שָׂרֵי הַמֵּאוֹת,</b>
(נג) אך שאר <br>    <b>אַנְשֵׁי הַצָּבָא בָּזֲזוּ אִישׁ לוֹ.</b> כל אחד מהחיילים לקח מה שלקח, בלא שמסר על כך דין וחשבון.
(נד) <b>וַיִּקַּח משֶׁה וְאֶלְעָזָר הַכֹּהֵן אֶת הַזָּהָב מֵאֵת שָׂרֵי הָאֲלָפִים וְהַמֵּאוֹת, וַיָּבִאוּ אֹתוֹ אֶל אֹהֶל מוֹעֵד, זִכָּרוֹן לִבְנֵי יִשְׂרָאֵל לִפְנֵי ה',</b> ומן הסתם השתמשו בו אחר כך כפי הצורך.
<h2>פרק לב</h2>
(א) <b>וּמִקְנֶה רַב הָיָה לִבְנֵי רְאוּבֵן וְלִבְנֵי גָד, עָצוּם מְאֹד</b> ממה שהוציאו ממצרים וממלקוח מלחמת מדין. כיוון שהם חיבבו את העיסוק במקנה, ייתכן שהחליפו חפצים עם בני שבטים אחרים בבהמות, וכך נתעצם מקניהם. <br>    <b>וַיִּרְאוּ אֶת אֶרֶץ יַעְזֵר וְאֶת אֶרֶץ גִּלְעָד</b> שבעבר הירדן<br>    <b>וְהִנֵּה הַמָּקוֹם מְקוֹם מִקְנֶה,</b> שטחים נרחבים שאינם מתאימים לגידולי קרקע, ומתאימים מאוד לגידול צאן.
(ב) <b>וַיָּבֹאוּ בְנֵי גָד וּבְנֵי רְאוּבֵן, וַיֹּאמְרוּ אֶל משֶׁה וְאֶל אֶלְעָזָר הַכֹּהֵן וְאֶל נְשִׂיאֵי הָעֵדָה לֵאמֹר:</b> הערים <br>    <b>עֲטָרוֹת וְדִיבֹן וְיַעְזֵר וְנִמְרָה וְחֶשְׁבּוֹן וְאֶלְעָלֵה וּשְׂבָם וּנְבוֹ וּבְעֹן</b>– כל <br>    <b>הָאָרֶץ אֲשֶׁר הִכָּה</b>, כבש<br>    <br>    <b>ה' לִפְנֵי עֲדַת יִשְׂרָאֵל</b> בעבר הירדן – <br>    <b>אֶרֶץ מִקְנֶה הִוא, וְלַעֲבָדֶיךָ</b>– לנו יש <br>    <b>מִקְנֶה.</b>


(ה) <b>וַיֹּאמְרוּ: אִם מָצָאנוּ חֵן בְּעֵינֶיךָ</b>, כיוון שהארץ מתאימה לעיסוקנו,<br>    <b>יֻתַּן אֶת הָאָרֶץ הַזֹּאת לַעֲבָדֶיךָ לַאֲחֻזָּה, אַל תַּעֲבִרֵנוּ אֶת הַיַּרְדֵּן.</b> נסתפק בה ונישאר כאן.
(ו) <b>וַיֹּאמֶר משֶׁה לִבְנֵי גָד וְלִבְנֵי רְאוּבֵן:הַ</b> אם<br>    <b>אַחֵיכֶם יָבֹאוּ לַמִּלְחָמָה, וְאַתֶּם תֵּשְׁבוּ פֹה</b> בשקט ותרעו את צאנכם<br>    <b>?!</b>
(ז) <b>וְלָמָּה תְנִיאוּן</b>, תסירו, תמנעו <br>    <b>אֶת לֵב בְּנֵי יִשְׂרָאֵל מֵעֲבֹר אֶל הָאָרֶץ אֲשֶׁר נָתַן לָהֶם ה'?!</b> הרי הארץ המובטחת היא ארץ כנען שבצדו המערבי של הירדן. הישארותכם כאן עלולה להחליש את אחיכם ולגרום אף להם שלא לעבור את הירדן.
(ח) <b>כֹּה עָשׂוּ אֲבֹתֵיכֶם</b>, המרגלים<br>    <b>בְּשָׁלְחִי אֹתָם מִקָּדֵשׁ בַּרְנֵעַ לִרְאוֹת אֶת הָאָרֶץ</b> בשנה השנייה במדבר.
(ט) <b>וַיַּעֲלוּ עַד נַחַל אֶשְׁכּוֹל וַיִּרְאוּ אֶת הָאָרֶץ,</b> וכיוון שאמרו שהארץ אינה מוצאת חן בעיניהם – <br>    <b>וַיָּנִיאוּ אֶת לֵב בְּנֵי יִשְׂרָאֵל לְבִלְתִּי בֹא</b>, גרמו לאחיהם לסרב להיכנס<br>    <b>אֶל הָאָרֶץ אֲשֶׁר נָתַן לָהֶם ה'.</b>
(י) <b>וַיִּחַר אַף ה' בַּיּוֹם הַהוּא, וַיִּשָּׁבַע לֵאמֹר:</b>
(יא) <b>"אִם יִרְאוּ הָאֲנָשִׁים הָעֹלִים מִמִּצְרַיִם, מִבֶּן עֶשְׂרִים שָׁנָה וָמַעְלָה, אֵת הָאֲדָמָה אֲשֶׁר נִשְׁבַּעְתִּי לְאַבְרָהָם לְיִצְחָק וּלְיַעֲקֹב, כִּי לֹא מִלְאוּ אַחֲרָי,</b> אחר הוראותי.
(יב) <b>בִּלְתִּי</b>, חוץ מ<br>    <b>כָּלֵב בֶּן יְפֻנֶּה הַקְּנִזִּי וִיהוֹשֻׁעַ בִּן נוּן כִּי מִלְאוּ אַחֲרֵי ה'".</b>
(יג) <b>וַיִּחַר אַף ה' בְּיִשְׂרָאֵל וַיְנִעֵם</b>, ה' טלטל אותם<br>    <b>בַּמִּדְבָּר אַרְבָּעִים שָׁנָה, עַד תֹּם</b>, מוֹת<br>    <b>כָּל הַדּוֹר הָעֹשֶׂה הָרָע בְּעֵינֵי ה'.</b> בגלל כעסו של ה' נדדו ישראל במדבר במשך ארבעים השנים האחרונות בהמתנה למותם של בני הדור החוטא.
(יד) <b>וְהִנֵּה קַמְתֶּם,</b> בני גד ובני ראובן,<br>    <b>תַּחַת אֲבֹתֵיכֶם</b>– <br>    <b>תַּרְבּוּת אֲנָשִׁים חַטָּאִים,</b> גידולי חוטאים <br>    <b>–</b><br>    <br>    <b>לִסְפּוֹת</b>, להוסיף <br>    <b>עוֹד עַל חֲרוֹן אַף ה' אֶל יִשְׂרָאֵל.</b>
(טו) <b>כִּי תְשׁוּבֻן מֵאַחֲרָיו</b>, אם תסורו מדרכו של ה' – <br>    <b>וְיָסַף עוֹד לְהַנִּיחוֹ בַּמִּדְבָּר,</b> ה' ישאיר את העם במדבר עוד,<br>    <br>    <b>וְשִׁחַתֶּם</b>, ותזיקו <br>    <b>לְכָל הָעָם הַזֶּה.</b>
(טז) <b>וַיִּגְּשׁוּ אֵלָיו</b> בני גד ובני ראובן <br>    <b>וַיֹּאמְרוּ:</b> נציע את הצעתנו בצורה הולמת יותר – <br>    <b>גִּדְרֹת צֹאן</b>, מתחמים מגודרים למקנה<br>    <b>נִבְנֶה לְמִקְנֵנוּ פֹּה, וְעָרִים</b>, מרכזי יישוב – <br>    <b>לְטַפֵּנוּ,</b> לילדים הקטנים וכן לנשים;
(יז) <b>וַאֲנַחְנוּ</b>– הגברים <br>    <b>נֵחָלֵץ חֻשִׁים</b>, בזריזות למלחמה <br>    <b>לִפְנֵי בְּנֵי יִשְׂרָאֵל,</b><br>    <b>עַד אֲשֶׁר אִם הֲבִיאֹנֻם</b>, נביא אותם <br>    <b>אֶל מְקוֹמָם,</b> והם יכבשו את ארצם בעבר המערבי של הירדן. ובינתיים – <br>    <b>וְיָשַׁב</b><br>    <b>טַפֵּנוּ בְּעָרֵי הַמִּבְצָר</b>, בערים המבוצרות<br>    <b>מִפְּנֵי ישְׁבֵי הָאָרֶץ,</b> שהרי עדיין עלולים לתקוף את הנשארים כאן.
(יח) <b>לֹא נָשׁוּב אֶל בָּתֵּינוּ עַד הִתְנַחֵל בְּנֵי יִשְׂרָאֵל אִישׁ נַחֲלָתוֹ</b> בארץ כנען.
(יט) <b>כִּי לֹא נִנְחַל אִתָּם מֵעֵבֶר לַיַּרְדֵּן וָהָלְאָה כִּי בָאָה נַּחֲלָתֵנוּ אֵלֵינוּ מֵעֵבֶר הַיַּרְדֵּן מִזְרָחָה.</b> לא עלה על דעתנו להשתמט. נילחם עם כל אחינו, ומראש אנו מוותרים על הנחלה ממערב לירדן.
(כ) <b>וַיֹּאמֶר אֲלֵיהֶם משֶׁה: אִם תַּעֲשׂוּן אֶת הַדָּבָר הַזֶּה, אִם</b> אכן <br>    <b>תֵּחָלְצוּ לִפְנֵי ה' לַמִּלְחָמָה,</b>
(כא) <b>וְעָבַר לָכֶם כָּל חָלוּץ אֶת הַיַּרְדֵּן</b>, ותילחמו בראש המחנה כחיל חלוץ בעבר הירדן המערבי<br>    <b>לִפְנֵי ה'</b><br>    <b>עַד הוֹרִישׁוֹ אֶת אֹיְבָיו מִפָּנָיו,</b> עד שה' ידלדל את אויביו ויפנה את הארץ להתנחלותם של אחיכם,
(כב) <b>וְנִכְבְּשָׁה הָאָרֶץ לִפְנֵי ה', וְ</b> רק <br>    <b>אַחַר</b> כך<br>    <b>תָּשֻׁבוּ</b> לכאן, רק כשתסתיים המלחמה, שבוודאי תארך שנים – <br>    <b>וִהְיִיתֶם נְקִיִּם מֵה' וּמִיִּשְׂרָאֵל, וְהָיְתָה הָאָרֶץ הַזֹּאת לָכֶם לַאֲחֻזָּה לִפְנֵי ה'.</b>
(כג) <b>וְאִם לֹא תַעֲשׂוּן כֵּן,</b> אלא תישארו פה, ממזרח לירדן – <br>    <b>הִנֵּה חֲטָאתֶם לַה', וּדְעוּ חַטַּאתְכֶם אֲשֶׁר תִּמְצָא אֶתְכֶם,</b> לא תוכלו לחמוק מעונש על חטאכם.
(כד) על כן, <br>    <b>בְּנוּ לָכֶם עָרִים לְטַפְּכֶם וּגְדֵרֹת לְצֹנַאֲכֶם, וְהַיֹּצֵא מִפִּיכֶם</b>, מה שהבטחתם<br>    <b>תַּעֲשׂוּ.</b>
(כה) <b>וַיֹּאמֶר בְּנֵי גָד וּבְנֵי רְאוּבֵן אֶל משֶׁה לֵאמֹר: עֲבָדֶיךָ יַּעֲשׂוּ</b>– אנחנו נעשה<br>    <b>כַּאֲשֶׁר אֲדֹנִי</b>– אתה<br>    <b>מְצַוֶּה</b>–
(כו) <b>טַפֵּנוּ, נָשֵׁינוּ, מִקְנֵנוּ וְכָל בְּהֶמְתֵּנוּ יִהְיוּ שָׁם בְּעָרֵי הַגִּלְעָד,</b>
(כז) <b>וַעֲבָדֶיךָ יַּעַבְרוּ כָּל חֲלוּץ צָבָא לִפְנֵי ה' לַמִּלְחָמָה, כַּאֲשֶׁר אֲדֹנִי</b>– אתה<br>    <b>דֹּבֵר.</b>
(כח) <b>וַיְצַו לָהֶם משֶׁה אֵת אֶלְעָזָר הַכֹּהֵן וְאֵת יְהוֹשֻׁעַ בִּן נוּן וְאֶת רָאשֵׁי אֲבוֹת הַמַּטּוֹת</b>, מנהיגי השבטים<br>    <b>לִבְנֵי יִשְׂרָאֵל.</b> מכיוון שהסכם זה צריך להתקיים שנים אחרי מותו של משה, עליו להפקיד את האחריות בידי מנהיגי ישראל העתידיים.
(כט) <b>וַיֹּאמֶר משֶׁה אֲלֵהֶם: אִם יַעַבְרוּ בְנֵי גָד וּבְנֵי רְאוּבֵן אִתְּכֶם אֶת הַיַּרְדֵּן, כָּל חָלוּץ לַמִּלְחָמָה לִפְנֵי ה', וְנִכְבְּשָׁה הָאָרֶץ לִפְנֵיכֶם</b>– <br>    <b>וּנְתַתֶּם לָהֶם אֶת אֶרֶץ הַגִּלְעָד לַאֲחֻזָּה.</b>
(ל) <b>וְאִם לֹא יַעַבְרוּ חֲלוּצִים אִתְּכֶם</b>– <br>    <b>וְנֹאחֲזוּ בְתֹכֲכֶם בְּאֶרֶץ כְּנָעַן.</b>
(לא) <b>וַיַּעֲנוּ בְנֵי גָד וּבְנֵי רְאוּבֵן לֵאמֹר: אֵת אֲשֶׁר דִּבֶּר ה' אֶל עֲבָדֶיךָ</b>– <br>    <b>כֵּן נַעֲשֶׂה.</b>
(לב) <b>נַחְנוּ</b>, אנחנו <br>    <b>נַעֲבֹר חֲלוּצִים לִפְנֵי ה'</b>ל<br>    <b>אֶרֶץ כְּנָעַן, וְאִתָּנוּ</b> תהיה <br>    <b>אֲחֻזַּת נַחֲלָתֵנוּ מֵעֵבֶר לַיַּרְדֵּן,</b> נשמור אותה כפיקדון עד שיתברר שמילאנו את כל התחייבויותינו.
(לג) <b>וַיִּתֵּן לָהֶם משֶׁה</b>– <br>    <b>לִבְנֵי גָד וְלִבְנֵי רְאוּבֵן וְלַחֲצִי שֵׁבֶט מְנַשֶּׁה בֶן יוֹסֵף</b>,<br>    שגם לו היה מקנה ואף הוא היה מעוניין בתנאים של בני גד ובני ראובן,<br>    <br>    <b>אֶת מַמְלֶכֶת סִיחֹן מֶלֶךְ הָאֱמֹרִי וְאֶת מַמְלֶכֶת עוֹג מֶלֶךְ הַבָּשָׁן, הָאָרֶץ לְעָרֶיהָ בִּגְבֻלֹת</b>, בתחומים שמוגדרים לכל שבט על פי <br>    <b>עָרֵי הָאָרֶץ סָבִיב.</b> משה אִפשר לרועי המקנה שהעדיפו נחלה בעבר הירדן המזרחי, להצטרף להסכם שעשה עם שבטי גד וראובן. חציו האחר של שבט מנשה עבר את הירדן והתיישב בעברו המערבי.
(לד) <b>וַיִּבְנוּ בְנֵי גָד אֶת דִּיבֹן וְאֶת עֲטָרֹת וְאֵת עֲרֹעֵר</b>
(לה) <b>וְאֶת עַטְרֹת שׁוֹפָן וְאֶת יַעְזֵר וְיָגְבְּהָה</b>
(לו) <b>וְאֶת בֵּית נִמְרָה וְאֶת בֵּית הָרָן</b> שהיו <br>    <b>עָרֵי מִבְצָר וְגִדְרֹת צֹאן.</b> חלק מן המקומות הללו היו ערים עוד קודם, ובני גד שיפצו אותן למגורי בני משפחותיהם. מן הסתם השאירו בהן גם משמר קטן.
(לז) <b>ו</b> גם <br>    <b>בְנֵי רְאוּבֵן בָּנוּ אֶת חֶשְׁבּוֹן וְאֶת אֶלְעָלֵא וְאֵת קִרְיָתָיִם.</b>
(לח) <b>ו</b>ְ<br>    <b>אֶת נְבוֹ וְאֶת בַּעַל מְעוֹן</b>– <br>    <b>מוּסַבֹּת שֵׁם,</b> שהסבו את שמן לשמות אחרים, שכן חלק מהשמות הללו היו שמות של עבודה זרה, כמו נְבוֹ, בַּעַל מְעוֹן<br>    <br>    <b>וְאֶת שִׂבְמָה, וַיִּקְרְאוּ בְשֵׁמֹת אֶת שְׁמוֹת הֶעָרִים אֲשֶׁר בָּנוּ</b>– מקצתן בשמות ישנים, ומקצתן בשמות חדשים.
(לט) <b>וַיֵּלְכוּ בְּנֵי מָכִיר בֶּן מְנַשֶּׁה גִּלְעָדָה וַיִּלְכְּדֻהָ,</b> וכבשו את הגלעד, <br>    <b>וַיּוֹרֶשׁ</b>, כבשו <br>    <b>אֶת הָאֱמֹרִי אֲשֶׁר בָּהּ.</b>
(מ) <b>וַיִּתֵּן משֶׁה אֶת הַגִּלְעָד לְמָכִיר בֶּן מְנַשֶּׁה, וַיֵּשֶׁב בָּהּ.</b>
(מא) <b>וְיָאִיר בֶּן מְנַשֶּׁה הָלַךְ וַיִּלְכֹּד אֶת חַוֹּתֵיהֶם,</b> מחנות למגורי ארעי ולגידול צאן ובקר של האמורי, <br>    <b>וַיִּקְרָא אֶתְהֶן חַוֹּת יָאִיר</b> על שמו.
(מב) <b>וְנֹבַח</b>, שלא ידוע מי הוא, אך מן הסתם היה אדם הרפתקן שהעדיף להיות רועה צאן במזרח הפרוע ולא להתגורר כחקלאי בארץ כנען, ועל כן הצטרף לחצי שבט מנשה,<br>    <b>הָלַךְ וַיִּלְכֹּד אֶת</b> העיר <br>    <b>קְנָת וְאֶת בְּנֹתֶיהָ,</b> פרבריה, מקומות היישוב שסביבה,<br>    <b>וַיִּקְרָא לָה</b>– לעיר הזו <br>    <b>נֹבַח בִּשְׁמוֹ.פרשת מסעי</b> בעיקרו של עניין זה נמנות התחנות. לא כל הדברים החשובים שאירעו בהן נזכרים כאן, ואף לא מידע לגבי לוח הזמנים – מעבר לתאריך יציאת ישראל ממצרים ולמועד פטירת אהרן, אין כאן רמז לזמן; היו מקומות שבהם חנו ימים ספורים, והיו תחנות שבהן שהו כמה שנים. יתר על כן, מהפסוק וַתֵּשְׁבוּ בְקָדֵשׁ יָמִים רַבִּים כַּיָּמִים אֲשֶׁר יְשַׁבְתֶּם,<br>    למדו חז"ל שכמחצית משנותיהם במדבר עברו עליהם באזור קדש.
<h2>פרק לג</h2>
(א) <b>אֵלֶּה מַסְעֵי בְנֵי יִשְׂרָאֵל אֲשֶׁר יָצְאוּ מֵאֶרֶץ מִצְרַיִם לְצִבְאֹתָם, בְּיַד משֶׁה וְאַהֲרֹן.</b>
(ב) <b>וַיִּכְתֹּב משֶׁה אֶת מוֹצָאֵיהֶם</b>, מקומות היציאה שלהם<br>    <b>לְמַסְעֵיהֶם עַל פִּי ה'. וְאֵלֶּה מַסְעֵיהֶם לְמוֹצָאֵיהֶם.</b> כל מסע הסתיים בתחנה שהייתה לנקודת המוצא של המסע הבא.
(ג) <b>וַיִּסְעוּ מֵרַעְמְסֵס בַּחֹדֶשׁ הָרִאשׁוֹן, בַּחֲמִשָּׁה עָשָׂר יוֹם לַחֹדֶשׁ הָרִאשׁוֹן, מִמָּחֳרַת הַפֶּסַח יָצְאוּ בְנֵי יִשְׂרָאֵל בְּיָד רָמָה</b>, בתוקף ובגבורה<br>    <b>לְעֵינֵי כָּל מִצְרָיִם,</b> ולא כבורחים.
(ד) <b>וּמִצְרַיִם מְקַבְּרִים אֵת אֲשֶׁר הִכָּה ה' בָּהֶם</b>– <br>    <b>כָּל בְּכוֹר.</b> המצרים לא היו פנויים ליציאתם של ישראל ממצרים שכן היו שרויים באבלם ובקבורת מתיהם. יתר על כן – <br>    <b>וּבֵאלֹהֵיהֶם עָשָׂה ה' שְׁפָטִים,</b> דין ונקמה בזמן שישראל יצאו ממצרים.
(ה) <b>וַיִּסְעוּ בְנֵי יִשְׂרָאֵל מֵרַעְמְסֵס, וַיַּחֲנוּ בְּסֻכֹּת.</b>
(ו) <b>וַיִּסְעוּ מִסֻּכֹּת, וַיַּחֲנוּ בְאֵתָם</b>ש<br>    <b>בִּקְצֵה הַמִּדְבָּר.</b> מכאן ואילך ניתקו מארץ מצרים ומאזור הנילוס – שבאותם זמנים הגיעו אחדות מזרועותיו מזרחה יותר מהיום.
(ז) <b>וַיִּסְעוּ מֵאֵתָם, וַיָּשָׁב</b> העם <br>    <b>עַל</b>, ליד<br>    <b>פִּי הַחִירֹת</b>. הם לא התקדמו בכיוון אחד אלא הסתובבו וחזרו,<br>    <br>    <b>אֲשֶׁר עַל פְּנֵי</b>, לפני<br>    <b>בַּעַל צְפוֹן,</b> אל מצרי או מצרי-כנעני שגילם את כוחות הרע. המצרים פירשו את התעכבות ישראל ליד האל המצרי הזה, כאילו הוא שבה אותם בכוחותיו, והדבר המריץ אותם לרדוף אחרי ישראל. <br>    <b>וַיַּחֲנוּ לִפְנֵי מִגְדֹּל.</b>
(ח) <b>וַיִּסְעוּ מִפְּנֵי</b>, מפי<br>    <br>    <b>הַחִירֹת,</b><br>    <b>וַיַּעַבְרוּ בְתוֹךְ הַיָּם</b>– ים סוף<br>    <b>הַמִּדְבָּרָה,</b> אל המדבר. <br>    <b>וַיֵּלְכוּ דֶּרֶךְ שְׁלשֶׁת יָמִים בְּמִדְבַּר אֵתָם, וַיַּחֲנוּ בְּמָרָה,</b> שבה הומתקו המים המרים.
(ט) <b>וַיִּסְעוּ מִמָּרָה וַיָּבֹאוּ אֵילִמָה, וּבְאֵילִם</b> היו <br>    <b>שְׁתֵּים עֶשְׂרֵה עֵינֹת מַיִם</b> כמספר שבטי ישראל<br>    <b>וְשִׁבְעִים תְּמָרִים</b> כמניין יורדי מצרים,<br>    <b>וַיַּחֲנוּ שָׁם.</b> ייחודו של המקום היה נעוץ במספרם הסמלי של המעיינות ושל עצי התמר.
(י) <b>וַיִּסְעוּ מֵאֵילִם, וַיַּחֲנוּ עַל יַם סוּף.</b>
(יא) <b>וַיִּסְעוּ מִיַּם סוּף, וַיַּחֲנוּ בְּמִדְבַּר סִין.</b>
(יב) <b>וַיִּסְעוּ מִמִּדְבַּר סִין, וַיַּחֲנוּ בְּדָפְקָה.</b>
(יג) <b>וַיִּסְעוּ מִדָּפְקָה, וַיַּחֲנוּ בְּאָלוּשׁ.</b>
(יד) <b>וַיִּסְעוּ מֵאָלוּשׁ, וַיַּחֲנוּ בִּרְפִידִם. וְלֹא הָיָה שָׁם מַיִם לָעָם לִשְׁתּוֹת,</b> ושם התרחשה גם מלחמת עמלק.
(טו) <b>וַיִּסְעוּ מֵרְפִידִם, וַיַּחֲנוּ בְּמִדְבַּר סִינָי.</b> שם היה מתן תורה, שם בנו את המשכן והתעכבו זמן רב.
(טז) <b>וַיִּסְעוּ מִמִּדְבַּר סִינָי, וַיַּחֲנוּ בְּקִבְרֹת הַתַּאֲוָה.</b>
(יז) <b>וַיִּסְעוּ מִקִּבְרֹת הַתַּאֲוָה, וַיַּחֲנוּ בּ</b> מקום שנקרא<br>    <b>חֲצֵרֹת.</b> שם הצטרעה מרים.
(יח) <b>וַיִּסְעוּ מֵחֲצֵרֹת, וַיַּחֲנוּ בְּרִתְמָה</b>.
(יט) <b>וַיִּסְעוּ מֵרִתְמָה, וַיַּחֲנוּ בְּרִמֹּן פָּרֶץ.</b> ייתכן שאירעה שם פִּרצה או מפלה, ולכן נקרא כך המקום.
(כ) <b>וַיִּסְעוּ מֵרִמֹּן פָּרֶץ, וַיַּחֲנוּ בְּלִבְנָה.</b>
(כא) <b>וַיִּסְעוּ מִלִּבְנָה, וַיַּחֲנוּ בְּרִסָּה.</b>
(כב) <b>וַיִּסְעוּ מֵרִסָּה, וַיַּחֲנוּ בִּקְהֵלָתָה</b>. המקומות האחרונים אינם מזוהים. אולי בקהלתה הקהיל קֹרח את כל העדה על משה ואהרן.
(כג) <b>וַיִּסְעוּ מִקְּהֵלָתָה, וַיַּחֲנוּ בְּהַר שָׁפֶר.</b>
(כד) <b>וַיִּסְעוּ מֵהַר שָׁפֶר, וַיַּחֲנוּ בַּחֲרָדָה.</b>
(כה) <b>וַיִּסְעוּ מֵחֲרָדָה, וַיַּחֲנוּ בְּמַקְהֵלֹת.</b>
(כו) <b>וַיִּסְעוּ מִמַּקְהֵלֹת, וַיַּחֲנוּ בְּתָחַת,</b> שאולי היה מקום נמוך.
(כז) <b>וַיִּסְעוּ מִתָּחַת, וַיַּחֲנוּ בְּתָרַח.</b>
(כח) <b>וַיִּסְעוּ מִתָּרַח, וַיַּחֲנוּ בְּמִתְקָה.</b>
(כט) <b>וַיִּסְעוּ מִמִּתְקָה, וַיַּחֲנוּ בְּחַשְׁמֹנָה.</b>
(ל) <b>וַיִּסְעוּ מֵחַשְׁמֹנָה, וַיַּחֲנוּ בְּמֹסֵרוֹת.</b>
(לא) <b>וַיִּסְעוּ מִמֹּסֵרוֹת, וַיַּחֲנוּ בִּבְנֵי יַעֲקָן.</b>
(לב) <b>וַיִּסְעוּ מִבְּנֵי יַעֲקָן, וַיַּחֲנוּ בְּחֹר הַגִּדְגָּד,</b> שאולי היו בו נקיקי סלע.
(לג) <b>וַיִּסְעוּ מֵחֹר הַגִּדְגָּד, וַיַּחֲנוּ בְּיָטְבָתָה.</b>
(לד) <b>וַיִּסְעוּ מִיָּטְבָתָה, וַיַּחֲנוּ בְּעַבְרֹנָה.</b>
(לה) <b>וַיִּסְעוּ מֵעַבְרֹנָה, וַיַּחֲנוּ בְּעֶצְיֹן גָּבֶר</b> שבאזור אילת,<br>    אם כי לא ברור היכן הייתה אז העיר אילת.
(לו) <b>וַיִּסְעוּ מֵעֶצְיֹן גָּבֶר, וַיַּחֲנוּ בְמִדְבַּר צִן הִוא קָדֵשׁ.</b>
(לז) <b>וַיִּסְעוּ מִקָּדֵשׁ, וַיַּחֲנוּ בְּהֹר הָהָר, בִּקְצֵה אֶרֶץ אֱדוֹם.</b> הם פנו לכיוון צפון-מזרח, כדי לעקוף את ארץ אדום.
(לח) <b>וַיַּעַל אַהֲרֹן הַכֹּהֵן אֶל הֹר הָהָר עַל פִּי ה'.</b> אהרן לא מת כשאר האדם, אלא ה' קרא לו למות בשלום בראש ההר.<br>    <b>וַיָּמָת שָׁם בִּשְׁנַת הָאַרְבָּעִים לְצֵאת בְּנֵי יִשְׂרָאֵל מֵאֶרֶץ מִצְרַיִם, בַּחֹדֶשׁ הַחֲמִישִׁי בְּאֶחָד לַחֹדֶשׁ.</b>
(לט) <b>וְאַהֲרֹן בֶּן שָׁלשׁ וְעֶשְׂרִים וּמְאַת שָׁנָה בְּמֹתוֹ בְּהֹר הָהָר.</b>
(מ) <b>וַיִּשְׁמַע הַכְּנַעֲנִי מֶלֶךְ עֲרָד</b> שישראל מתקרבים אליו,<br>    <br>    <b>וְהוּא ישֵׁב בַּנֶּגֶב בְּאֶרֶץ כְּנָעַן בְּבֹא בְּנֵי יִשְׂרָאֵל.</b> ובעקבות זאת התקיימה מלחמה במלך ערד, שבה ניצחו ישראל. למרות ניצחונם לא נכנסו ישראל לכנען דרך הנגב, אלא המשיכו להקיף את אדום ופנו לעבר הירדן המזרחי.
(מא) <b>וַיִּסְעוּ מֵהֹר הָהָר, וַיַּחֲנוּ בְּצַלְמֹנָה.</b>
(מב) <b>וַיִּסְעוּ מִצַּלְמֹנָה, וַיַּחֲנוּ בְּפוּנֹן.</b>
(מג) <b>וַיִּסְעוּ מִפּוּנֹן, וַיַּחֲנוּ בְּאֹבֹת.</b>
(מד) <b>וַיִּסְעוּ מֵאֹבֹת, וַיַּחֲנוּ בְּעִיֵּי</b>, בחרבות של<br>    <b>הָעֲבָרִים</b>, המעברים<br>    <br>    <b>בִּגְבוּל מוֹאָב.</b>
(מה) <b>וַיִּסְעוּ מֵעִיִּים, וַיַּחֲנוּ בְּדִיבֹן גָּד.</b>
(מו) <b>וַיִּסְעוּ מִדִּיבֹן גָּד, וַיַּחֲנוּ בְּעַלְמֹן דִּבְלָתָיְמָה.</b>
(מז) <b>וַיִּסְעוּ מֵעַלְמֹן דִּבְלָתָיְמָה, וַיַּחֲנוּ בְּהָרֵי הָעֲבָרִים לִפְנֵי נְבוֹ.</b>
(מח) <b>וַיִּסְעוּ מֵהָרֵי הָעֲבָרִים, וַיַּחֲנוּ בְּעַרְבֹת מוֹאָב עַל</b>, בקרבת<br>    <b>יַרְדֵּן</b> ממול <br>    <b>יְרֵחוֹ.</b>
(מט) <b>וַיַּחֲנוּ עַל הַיַּרְדֵּן מִבֵּית הַיְשִׁמֹת עַד אָבֵל הַשִּׁטִּים</b>. המחנה לא התרכז במקום קטן, אלא השתרע על פני כמה קילומטרים לאורך הירדן <br>    <b>בְּעַרְבֹת מוֹאָב.</b> למרות זאת המואבים לא העזו להתגרות בישראל.
(נ) <b>וַיְדַבֵּר ה' אֶל משֶׁה בְּעַרְבֹת מוֹאָב עַל יַרְדֵּן יְרֵחוֹ לֵאמֹר:</b>
(נא) <b>דַּבֵּר אֶל בְּנֵי יִשְׂרָאֵל וְאָמַרְתָּ אֲלֵהֶם: כִּי</b>, כאשר<br>    <b>אַתֶּם עֹבְרִים אֶת הַיַּרְדֵּן</b> בדרככם להיכנס <br>    <b>אֶל אֶרֶץ כְּנָעַן</b>–
(נב) <b>וְהוֹרַשְׁתֶּם</b>, סַלקו, גָּרשו<br>    <br>    <b>אֶת כָּל ישְׁבֵי הָאָרֶץ מִפְּנֵיכֶם.</b><br>    <b>וְאִבַּדְתֶּם אֵת כָּל מַשְׂכִּיֹּתָם,</b> הקישוטים שעשו בפולחניהם, <br>    <b>וְאֵת כָּל צַלְמֵי מַסֵּכֹתָם</b>, אליליהם<br>    <b>תְּאַבֵּדוּ, וְאֵת כָּל בָּמוֹתָם תַּשְׁמִידוּ.</b>
(נג) <b>וְהוֹרַשְׁתֶּם</b>, פַּנו<br>    <b>אֶת הָאָרֶץ</b> מן העמים היושבים עליה עתה,<br>    <b>וִישַׁבְתֶּם בָּהּ כִּי לָכֶם נָתַתִּי אֶת הָאָרֶץ לָרֶשֶׁת אֹתָהּ.</b>
(נד) <b>וְהִתְנַחַלְתֶּם</b>, עליכם לחלק <br>    <b>אֶת הָאָרֶץ בְּגוֹרָל לְמִשְׁפְּחֹתֵיכֶם</b>, לפי גודל המשפחות – <br>    <b>לָרַב תַּרְבּוּ אֶת נַחֲלָתוֹ וְלַמְעַט תַּמְעִיט אֶת נַחֲלָתוֹ, אֶל אֲשֶׁר יֵצֵא לוֹ שָׁמָּה הַגּוֹרָל</b>– <br>    <b>לוֹ יִהְיֶה. לְמַטּוֹת אֲבֹתֵיכֶם תִּתְנֶחָלוּ.</b> לפי הגורל תחולק הארץ תחילה לשבטים, ובתוכם – למשפחות. גודל הנחלה של כל משפחה יהיה תלוי במספר ראשיה, ואז יסדירו בני המשפחה ביניהם את חלוקת הקרקעות הפנימית.
(נה) <b>וְאִם לֹא תוֹרִישׁוּ אֶת ישְׁבֵי הָאָרֶץ מִפְּנֵיכֶם</b>– <br>    <b>וְהָיָה אֲשֶׁר תּוֹתִירוּ מֵהֶם,</b> מי שיישארו בה יהיו<br>    <b>לְשִׂכִּים</b>, קוצים <br>    <b>בְּעֵינֵיכֶם וְלִצְנִינִם</b>, סלעים דוקרים<br>    <b>בְּצִדֵּיכֶם.</b><br>    <b>וְצָרֲרוּ</b>, יהיו עוינים<br>    <b>אֶתְכֶם עַל הָאָרֶץ אֲשֶׁר אַתֶּם ישְׁבִים בָּהּ.</b> אסור להתקיים בצדם בשלום כי לא תוכלו לחיות יחדיו. גם אם תרצו לעשות זאת לפי שעה, בסופו של דבר הם יכשילו אתכם.
(נו) <b>וְהָיָה, כַּאֲשֶׁר דִּמִּיתִי לַעֲשׂוֹת לָהֶם</b>– להרחיק אותם מכאן – <br>    <b>אֶעֱשֶׂה לָכֶם.</b>
<h2>פרק לד</h2>
(א) <b>וַיְדַבֵּר ה' אֶל משֶׁה לֵּאמֹר:</b>
(ב) <b>צַו אֶת בְּנֵי יִשְׂרָאֵל וְאָמַרְתָּ אֲלֵהֶם כִּי אַתֶּם בָּאִים אֶל הָאָרֶץ</b> הזו, ארץ <br>    <b>כְּנָעַן. זֹאת הָאָרֶץ אֲשֶׁר תִּפֹּל לָכֶם בְּנַחֲלָה, אֶרֶץ כְּנַעַן לִגְבֻלֹתֶיהָ:</b>
(ג) <b>וְהָיָה לָכֶם פְּאַת</b>, צד<br>    <b>נֶגֶב</b>, דרום – <br>    <b>מִמִּדְבַּר צִן עַל יְדֵי</b>, ליד<br>    <b>אֱדוֹם</b> בקצה הגבול הדרומי-מזרחי, <br>    <b>וְהָיָה לָכֶם גְּבוּל נֶגֶב מִקְצֵה</b> הדרומי של<br>    <b>יָם הַמֶּלַח</b>– <br>    <b>קֵדְמָה,</b> מזרחה. זו תהיה הנקודה המזרחית של הגבול הדרומי של הארץ.
(ד) <b>וְנָסַב</b>, יסתובב, יפנה<br>    <b>לָכֶם הַגְּבוּל</b> מים המלח <br>    <b>מִנֶּגֶב</b>, מדרום<br>    <b>לְמַעֲלֵה עַקְרַבִּים</b>, <br>    <b>וְעָבַר צִנָה</b>, ליד צִן,<br>    <b>וְהָיוּ תּוֹצְאֹתָיו</b>, הגבול ימשיך ויצא<br>    <b>מִנֶּגֶב לְקָדֵשׁ בַּרְנֵעַ,</b><br>    <b>וְיָצָא חֲצַר אַדָּר וְעָבַר עַצְמֹנָה,</b> לעצמון.
(ה) <b>וְנָסַב הַגְּבוּל מֵעַצְמוֹן נַחְלָה</b>, לנחל<br>    <b>מִצְרָיִם,</b> ואדי אל עריש לפי המסורת המקובלת,<br>    <br>    <b>וְהָיוּ תוֹצְאֹתָיו הַיָּמָּה,</b> אל הים התיכון.
(ו) <b>וּגְבוּל יָם</b>, מערב – <br>    <b>וְהָיָה לָכֶם הַיָּם הַגָּדוֹל</b>, הים התיכון<br>    <b>וּגְבוּל,</b> כולל מה שסמוך לשפת הים, כולל שוניות ואיים קטנים.<br>    <br>    <b>זֶה יִּהְיֶה לָכֶם גְּבוּל יָם.</b>
(ז) <b>וְזֶה יִּהְיֶה לָכֶם גְּבוּל צָפוֹן: מִן הַיָּם הַגָּדֹל</b> במערב <br>    <b>תְּתָאוּ לָכֶם,</b> תפנו ותבואו,<br>    או: תסמנו לכם תוואי<br>    הפונה כלפי <br>    <b>הֹר הָהָר.</b>
(ח) <b>מֵהֹר הָהָר תְּתָאוּ לְבֹא חֲמָת,</b> הדרך אל חמת,<br>    או: שם מקום הוא השוכן בארץ חמת.<br>    <br>    <b>וְהָיוּ תּוֹצְאֹת הַגְּבֻל צְדָדָה,</b> לצדד.
(ט) <b>וְיָצָא הַגְּבֻל זִפְרֹנָה,</b> לזפרון. <br>    <b>וְהָיוּ תוֹצְאֹתָיו חֲצַר עֵינָן, זֶה יִּהְיֶה לָכֶם גְּבוּל צָפוֹן.</b> גם אם אין ודאות לגבי זיהוי כל האתרים הללו, הם נמצאים בסביבות הגבול הצפוני של סוריה היום.<br>    גבולה הצפוני של הארץ מגיע רחוק מאוד, כך שהארץ כוללת, למשל, את העיר חַלבּ שבצפון סוריה.
(י) <b>וְהִתְאַוִּיתֶם לָכֶם</b>,<br>    צרו תוואי, סמנו קו<br>    <b>לִגְבוּל קֵדְמָה</b>, מזרח – <br>    <b>מֵחֲצַר עֵינָן שְׁפָמָה.</b>
(יא) <b>וְיָרַד הַגְּבֻל מִשְּׁפָם הָרִבְלָה, מִקֶּדֶם לָעָיִן,</b> למעיין כלשהו, או: לימת החולה. <br>    <b>וְיָרַד הַגְּבֻל</b> משם כמעט בקו ישר, <br>    <b>וּמָחָה</b>, ויתחכך, וייגע <br>    <b>עַל כֶּתֶף יָם כִּנֶּרֶת קֵדְמָה,</b> בשפתו המזרחית של ים כנרת.
(יב) <b>וְיָרַד הַגְּבוּל הַיַּרְדֵּנָה,</b> אל הירדן,<br>    <b>וְהָיוּ תוֹצְאֹתָיו</b>– סופו ב<br>    <b>יָם הַמֶּלַח.זֹאת תִּהְיֶה לָכֶם הָאָרֶץ לִגְבֻלֹתֶיהָ סָבִיב.</b>
(יג) <b>וַיְצַו משֶׁה אֶת בְּנֵי יִשְׂרָאֵל לֵאמֹר: זֹאת הָאָרֶץ אֲשֶׁר תִּתְנַחֲלוּ אֹתָהּ בְּגוֹרָל, אֲשֶׁר צִוָּה ה' לָתֵת לְתִשְׁעַת הַמַּטּוֹת</b>, השבטים <br>    <b>וַחֲצִי הַמַּטֶּה.</b>
(יד) <b>כִּי לָקְחוּ מַטֵּה בְנֵי הָראוּבֵנִי לְבֵית אֲבֹתָם</b> חלק, <br>    <b>וּמַטֵּה בְנֵי הַגָּדִי לְבֵית אֲבֹתָם וַחֲצִי מַטֵּה מְנַשֶּׁה לָקְחוּ נַחֲלָתָם</b> בעבר הירדן.
(טו) <b>שְׁנֵי הַמַּטּוֹת וַחֲצִי הַמַּטֶּה לָקְחוּ</b> את <br>    <b>נַחֲלָתָם מֵעֵבֶר לְיַרְדֵּן יְרֵחוֹ קֵדְמָה מִזְרָחָה,</b> בעבר הירדן המזרחי.
(טז) <b>וַיְדַבֵּר ה' אֶל משֶׁה לֵּאמֹר:</b>
(יז) <b>אֵלֶּה שְׁמוֹת הָאֲנָשִׁים אֲשֶׁר יִנְחֲלוּ לָכֶם</b>, יפקחו כשתחלקו <br>    <b>אֶת הָאָרֶץ:</b><br>    <b>אֶלְעָזָר הַכֹּהֵן</b> הגדול, <br>    <b>וִיהוֹשֻׁעַ בִּן נוּן.</b>
(יח) <b>וְנָשִׂיא אֶחָד, נָשִׂיא אֶחָד מִ</b> כל <br>    <b>מַּטֶּה, תִּקְחוּ</b> כנציגיהם<br>    <b>לִנְחֹל אֶת הָאָרֶץ.</b>
(יט) <b>וְאֵלֶּה שְׁמוֹת הָאֲנָשִׁים: לְמַטֵּה יְהוּדָה</b>– <br>    <b>כָּלֵב בֶּן יְפֻנֶּה,</b> שהיה מהזקנים הבודדים שנשארו מיוצאי מצרים.
(כ) <b>וּלְמַטֵּה בְּנֵי שִׁמְעוֹן</b>– <br>    <b>שְׁמוּאֵל בֶּן עַמִּיהוּד.</b>
(כא) <b>לְמַטֵּה בִנְיָמִן</b>– <br>    <b>אֱלִידָד בֶּן כִּסְלוֹן.</b>
(כב) <b>וּלְמַטֵּה בְנֵי דָן</b> היה <br>    <b>נָשִׂיא</b>– <br>    <b>בֻּקִּי בֶּן יָגְלִי.</b>
(כג) <b>לִבְנֵי יוֹסֵף: לְמַטֵּה בְנֵי מְנַשֶּׁה נָשִׂיא</b>– <br>    <b>חַנִּיאֵל בֶּן אֵפֹד.</b>
(כד) <b>וּלְמַטֵּה בְנֵי אֶפְרַיִם נָשִׂיא</b>– <br>    <b>קְמוּאֵל בֶּן שִׁפְטָן.</b>
(כה) <b>וּלְמַטֵּה בְנֵי זְבוּלֻן נָשִׂיא</b>– <br>    <b>אֱלִיצָפָן בֶּן פַּרְנָךְ.</b>
(כו) <b>וּלְמַטֵּה בְנֵי יִשָּׂשׂכָר נָשִׂיא</b>– <br>    <b>פַּלְטִיאֵל בֶּן עַזָּן.</b>
(כז) <b>וּלְמַטֵּה בְנֵי אָשֵׁר נָשִׂיא</b>– <br>    <b>אֲחִיהוּד בֶּן שְׁלֹמִי.</b>
(כח) <b>וּלְמַטֵּה בְנֵי נַפְתָּלִי נָשִׂיא</b>– <br>    <b>פְּדַהְאֵל בֶּן עַמִּיהוּד.</b>
(כט) <b>אֵלֶּה</b> האנשים <br>    <b>אֲשֶׁר צִוָּה ה' לְנַחֵל אֶת בְּנֵי יִשְׂרָאֵל</b>, לדאוג שהכול ינחלו כראוי<br>    <b>בְּאֶרֶץ כְּנָעַן.</b>
<h2>פרק לה</h2>
(א) <b>וַיְדַבֵּר ה' אֶל משֶׁה בְּעַרְבֹת מוֹאָב עַל יַרְדֵּן יְרֵחוֹ לֵאמֹר:</b>
(ב) <b>צַו אֶת בְּנֵי יִשְׂרָאֵל, וְנָתְנוּ לַלְוִיִּם מִנַּחֲלַת אֲחֻזָּתָם עָרִים לָשָׁבֶת. וּמִגְרָשׁ לֶעָרִים</b>, תחום פתוח<br>    <b>סְבִיבֹתֵיהֶם תִּתְּנוּ לַלְוִיִּם.</b>
(ג) <b>וְהָיוּ הֶעָרִים לָהֶם לָשָׁבֶת, וּמִגְרְשֵׁיהֶם</b> של הערים<br>    <b>יִהְיוּ לִבְהֶמְתָּם וְלִרְכֻשָׁם וּלְכֹל חַיָּתָם,</b> צרכי מחייתם.
(ד) <b>וּמִגְרְשֵׁי הֶעָרִים אֲשֶׁר תִּתְּנוּ לַלְוִיִּם</b>– <br>    <b>מִקִּיר</b>, מחומת<br>    <b>הָעִיר וָחוּצָה אֶלֶף אַמָּה סָבִיב.</b>
(ה) ובסך הכול – <br>    <b>וּמַדֹּתֶם מִחוּץ ל</b>כל<br>    <b>עִיר אֶת פְּאַת קֵדְמָה</b>, הצד הפונה מזרחה – <br>    <b>אַלְפַּיִם בָּאַמָּה, וְאֶת פְּאַת נֶגֶב</b>, דרום – <br>    <b>אַלְפַּיִם בָּאַמָּה, וְאֶת פְּאַת יָם</b>, מערב – <br>    <b>אַלְפַּיִם בָּאַמָּה, וְאֵת פְּאַת צָפוֹן</b>– <br>    <b>אַלְפַּיִם בָּאַמָּה, וְהָעִיר בַּתָּוֶךְ. זֶה יִהְיֶה לָהֶם מִגְרְשֵׁי הֶעָרִים.</b>
(ו) <b>וְאֵת</b>, בכלל<br>    <b>הֶעָרִים אֲשֶׁר תִּתְּנוּ לַלְוִיִּם</b>– <br>    <b>אֵת שֵׁשׁ עָרֵי הַמִּקְלָט אֲשֶׁר תִּתְּנוּ לָנֻס</b>, לברוח<br>    <b>שָׁמָּה</b>, אליהן<br>    <b>הָרֹצֵחַ.</b> שש מערי הלויים יהיו ערי מקלט. <br>    <b>וַעֲלֵיהֶם</b> תוסיפו ו<br>    <b>תִּתְּנוּ</b> עוד <br>    <b>אַרְבָּעִים וּשְׁתַּיִם עִיר.</b>
(ז) <b>כָּל הֶעָרִים אֲשֶׁר תִּתְּנוּ לַלְוִיִּם</b>– <br>    <b>אַרְבָּעִים וּשְׁמֹנֶה עִיר, אֶתְהֶן</b>– את הערים עצמן, <br>    <b>וְאֶת מִגְרְשֵׁיהֶן</b> מסביב. כיוון שנחלות ישראל טרם הוגדרו, אין כאן פירוט של הערים הללו.
(ח) <b>וְהֶעָרִים אֲשֶׁר תִּתְּנוּ מֵאֲחֻזַּת בְּנֵי יִשְׂרָאֵל</b>– <br>    <b>מֵאֵת</b> השבט<br>    <b>הָרַב</b>, הגדול<br>    <b>תַּרְבּוּ,</b> תתנו ללויים ערים רבות יותר,<br>    <b>וּמֵאֵת הַמְעַט</b>, השבט הקטן<br>    <b>תַּמְעִיטוּ.</b><br>    <br>    <b>אִישׁ כְּפִי נַחֲלָתוֹ אֲשֶׁר יִנְחָלוּ יִתֵּן מֵעָרָיו לַלְוִיִּם.</b> הלויים יקבלו שטחים קטנים שיהיו מפוזרים בין נחלות השבטים.
(ט) <b>וַיְדַבֵּר ה' אֶל משֶׁה לֵּאמֹר:</b>
(י) <b>דַּבֵּר אֶל בְּנֵי יִשְׂרָאֵל וְאָמַרְתָּ אֲלֵהֶם: כִּי אַתֶּם עֹבְרִים אֶת הַיַּרְדֵּן אַרְצָה כְּנָעַן,</b>
(יא) <b>וְהִקְרִיתֶם</b>, זַמנו, הכינו<br>    <b>לָכֶם עָרִים</b>– <br>    <b>עָרֵי מִקְלָט תִּהְיֶינָה לָכֶם, וְנָס שָׁמָּה רֹצֵחַ, מַכֵּה נֶפֶשׁ בִּשְׁגָגָה.</b>
(יב) <b>וְהָיוּ לָכֶם הֶעָרִים לְמִקְלָט מִגֹּאֵל</b> הדם, <br>    <b>וְלֹא יָמוּת הָרֹצֵחַ עַד עָמְדוֹ לִפְנֵי הָעֵדָה לַמִּשְׁפָּט.</b> ערים אלו יקלטו תחילה כל רוצח עד שיעמוד למשפט, כך שתגונן עליו עיר המקלט שאליה יגיע. הרוצח המגיע אליה יהיה שרוי תחת חסותו של חוק ה' עד שיתברר דינו ויוחלט אם אכן רצח בשגגה ודינו לגלות לעיר מקלט, שמא רצח במזיד ודינו במיתת בית דין, או שהוא פטור.
(יג) <b>וְהֶעָרִים אֲשֶׁר תִּתֵּנוּ</b>– <br>    <b>שֵׁשׁ עָרֵי מִקְלָט תִּהְיֶינָה לָכֶם: אֵת שְׁלשׁ הֶעָרִים תִּתְּנוּ מֵעֵבֶר לַיַּרְדֵּן, וְאֵת שְׁלשׁ הֶעָרִים תִּתְּנוּ בְּאֶרֶץ כְּנָעַן, עָרֵי מִקְלָט תִּהְיֶינָה.</b>

(טו) <b>לִבְנֵי יִשְׂרָאֵל וְלַגֵּר וְלַתּוֹשָׁב בְּתוֹכָם תִּהְיֶינָה שֵׁשׁ הֶעָרִים הָאֵלֶּה לְמִקְלָט, לָנוּס שָׁמָּה כָּל מַכֵּה נֶפֶשׁ בִּשְׁגָגָה.</b>
(טז) <b>וְ</b> אולם <br>    <b>אִם בִּכְלִי בַרְזֶל</b> או שאר כלי משחית<br>    <b>הִכָּהוּ וַיָּמֹת</b>– <br>    <b>רֹצֵחַ הוּא. מוֹת יוּמַת הָרֹצֵחַ.</b> מכיוון שהכה את חברו בכוונה בכלי ממית, מניחים שהתכוון להרוג, והוא נידון כרוצח אלא אם תוכח חפותו.
(יז) <b>וְ</b> כן<br>    <b>אִם בְּאֶבֶן יָד</b>, אבן שאינה קטנה, המשמשת ככלי עבודה,<br>    או: אבן כמלוא יד<br>    <br>    <b>אֲשֶׁר</b> סביר ש<br>    <b>יָמוּת בָּהּ הִכָּהוּ וַיָּמֹת</b>– <br>    <b>רֹצֵחַ הוּא. מוֹת יוּמַת הָרֹצֵחַ.</b>
(יח) <b>אוֹ בִּכְלִי עֵץ יָד אֲשֶׁר</b> סביר ש<br>    <b>יָמוּת בּוֹ הִכָּהוּ וַיָּמֹת</b>– <br>    <b>רֹצֵחַ הוּא.</b> כשאדם הכה את חברו מכת מוות בכלי העשוי להמית, מניחים שרצח במזיד. <br>    <b>מוֹת יוּמַת הָרֹצֵחַ.</b>
(יט) <b>גֹּאֵל הַדָּם</b>, שהוא קרובו של הרוצח. ואם אין לו קרוב – בית הדין מעמידים לו גואל,<br>    <br>    <b>הוּא</b>ש<br>    <b>יָמִית אֶת הָרֹצֵחַ. בְּפִגְעוֹ בוֹ</b>, כאשר יפגוש אותו<br>    <b>הוּא יְמִתֶנּוּ.</b> ניתנת לו הרשות להרוג את הרוצח.
(כ) <b>וְאִם בְּשִׂנְאָה יֶהְדֳּפֶנּוּ,</b> ללא כלי אלא בהדיפה שכֻּוונה לפגוע בו, <br>    <b>אוֹ הִשְׁלִיךְ עָלָיו</b> חפץ כלשהו <br>    <b>בִּצְדִיָּה</b>, בכוונת זדון <br>    <b>וַיָּמֹת</b>
(כא) <b>אוֹ בְאֵיבָה</b>, בשנאה<br>    <b>הִכָּהוּ בְיָדוֹ וַיָּמֹת</b>, בכל אלה – <br>    <b>מוֹת יוּמַת הַמַּכֶּה, רֹצֵחַ הוּא. גֹּאֵל הַדָּם יָמִית אֶת הָרֹצֵחַ בְּפִגְעוֹ בוֹ.</b>
(כב) <b>וְ</b> אולם <br>    <b>אִם בְּפֶתַע</b>, בלי הכנה מראש וללא כוונה,<br>    <br>    <b>בְּלֹא אֵיבָה הֲדָפוֹ,</b><br>    <b>אוֹ הִשְׁלִיךְ עָלָיו כָּל כְּלִי בְּלֹא צְדִיָּה,</b> בלא תכנון ובלא שזמם להרע לו,
(כג) <b>אוֹ בְכָל אֶבֶן אֲשֶׁר יָמוּת בָּהּ בְּלֹא רְאוֹת,</b> בלי שראה שהנהרג נזדמן לשם,<br>    <b>וַיַּפֵּל עָלָיו</b> את האבן,<br>    <b>וַיָּמֹת, וְהוּא לֹא אוֹיֵב לוֹ וְלֹא מְבַקֵּשׁ רָעָתוֹ</b> עד כמה שאפשר לבדוק, ואין סיבה נראית לעין לחשוד שביקש להרגו.
(כד) <b>וְשָׁפְטוּ הָעֵדָה</b>, עדת ישראל, שנציגה יהיה בית הדין,<br>    <b>בֵּין הַמַּכֶּה וּבֵין גֹּאֵל הַדָּם, עַל הַמִּשְׁפָּטִים הָאֵלֶּה.</b>
(כה) <b>וְהִצִּילוּ הָעֵדָה אֶת הָרֹצֵחַ מִיַּד גֹּאֵל הַדָּם,</b> אם מתברר שהמעשה אירע בשוגג, וראוי להצילו, <br>    <b>וְהֵשִׁיבוּ אֹתוֹ הָעֵדָה אֶל עִיר מִקְלָטוֹ אֲשֶׁר נָס שָׁמָּה,</b> שכן מעיר המקלט הוא נלקח להידון באזור שבו אירע הפשע, <br>    <b>וְיָשַׁב בָּהּ</b>– בעיר המקלט <br>    <b>עַד מוֹת הַכֹּהֵן הַגָּדֹל אֲשֶׁר מָשַׁח</b>, משחו<br>    <br>    <b>אֹתוֹ בְּשֶׁמֶן הַקֹּדֶשׁ.</b>
(כו) <b>וְאִם יָצֹא יֵצֵא הָרֹצֵחַ אֶת גְּבוּל עִיר מִקְלָטוֹ אֲשֶׁר יָנוּס שָׁמָּה</b> מסיבה כלשהי,
(כז) <b>וּמָצָא אֹתוֹ גֹּאֵל הַדָּם</b><br>    <b>מִחוּץ לִגְבוּל עִיר מִקְלָטוֹ, וְרָצַח גֹּאֵל הַדָּם אֶת הָרֹצֵחַ</b>– <br>    <b>אֵין לוֹ דָּם,</b> גואל הדם נקי מאשמה.
(כח) <b>כִּי בְעִיר מִקְלָטוֹ יֵשֵׁב עַד מוֹת הַכֹּהֵן הַגָּדֹל, וְאַחֲרֵי מוֹת הַכֹּהֵן הַגָּדֹל יָשׁוּב הָרֹצֵחַ אֶל אֶרֶץ אֲחֻזָּתוֹ.</b>
(כט) ואולם – <br>    <b>וְהָיוּ</b> דינים<br>    <b>אֵלֶּה</b>, של הרוצח בשגגה ובמזיד,<br>    <b>לָכֶם לְחֻקַּת מִשְׁפָּט לְדֹרֹתֵיכֶם בְּכֹל מוֹשְׁבֹתֵיכֶם.</b>
(ל) <b>כָּל מַכֵּה</b>, הורג<br>    <b>נֶפֶשׁ</b> אדם – <br>    <b>לְפִי עֵדִים יִרְצַח</b>, יהרוג בית הדין<br>    <b>אֶת הָרֹצֵחַ.</b> אין מענישים במוות על סמך חשד בלבד או ראיות נסיבתיות. <br>    <b>וְעֵד אֶחָד לֹא יַעֲנֶה</b>, יעיד <br>    <b>בְנֶפֶשׁ לָמוּת,</b> איננו מספיק לחייב את הנאשם במיתה, גם אם ייצור חשד כבד משקל.
(לא) <b>וְלֹא תִקְחוּ כֹפֶר לְנֶפֶשׁ רֹצֵחַ אֲשֶׁר הוּא רָשָׁע לָמוּת,</b> שלא כעונשים אחרים המומרים בתשלום,<br>    <br>    <b>כִּי</b> אם<br>    <b>מוֹת יוּמָת.</b>
(לב) <b>וְלֹא תִקְחוּ כֹפֶר</b>, כסף מההורג בשגגה שצריך<br>    <b>לָנוּס אֶל עִיר מִקְלָטוֹ,</b> כדי <br>    <b>לָשׁוּב לָשֶׁבֶת בָּאָרֶץ</b>, במקומו <br>    <b>עַד מוֹת הַכֹּהֵן.</b>
(לג) <b>וְלֹא תַחֲנִיפוּ</b>, תטמאו ותלכלכו<br>    בכך <br>    <b>אֶת הָאָרֶץ אֲשֶׁר אַתֶּם בָּהּ. כִּי</b> כל עוד לא נעשה דין בשופכו<br>    <b>הַדָּם, הוּא יַחֲנִיף אֶת הָאָרֶץ.</b><br>    <b>וְלָאָרֶץ לֹא יְכֻפַּר לַדָּם אֲשֶׁר שֻׁפַּךְ בָּהּ, כִּי אִם בְּדַם שֹׁפְכוֹ.</b> הכפרה היחידה לדמו של אדם שנרצח במזיד היא המתת שופכו.
(לד) <b>וְלֹא תְטַמֵּא אֶת הָאָרֶץ אֲשֶׁר אַתֶּם ישְׁבִים בָּהּ, אֲשֶׁר אֲנִי שֹׁכֵן בְּתוֹכָהּ כִּי אֲנִי ה' שֹׁכֵן בְּתוֹךְ בְּנֵי יִשְׂרָאֵל.</b> יינשאו לגברים מחוץ לשבט.
<h2>פרק לו</h2>
(א) <b>וַיִּקְרְבוּ רָאשֵׁי הָאָבוֹת לְמִשְׁפַּחַת בְּנֵי גִלְעָד בֶּן מָכִיר בֶּן מְנַשֶּׁה, מִמִּשְׁפְּחֹת בְּנֵי יוֹסֵף, וַיְדַבְּרוּ לִפְנֵי משֶׁה וְלִפְנֵי הַנְּשִׂאִים, רָאשֵׁי אָבוֹת לִבְנֵי יִשְׂרָאֵל</b>
(ב) <b>וַיֹּאמְרוּ:</b> מצד אחד,<br>    <b>אֶת אֲדֹנִי</b>, משה<br>    <b>צִוָּה ה' לָתֵת אֶת הָאָרֶץ בְּנַחֲלָה בְּגוֹרָל לִבְנֵי יִשְׂרָאֵל</b>, הגברים<br>    <b>ו</b> מצד שני, <br>    <b>אדֹנִי צֻוָּה בַה' לָתֵת אֶת נַחֲלַת צְלָפְחָד אָחִינוּ לִבְנֹתָיו.</b> בין שתי ההוראות נוצרת מעין סתירה:
(ג) <b>וְהָיוּ</b>, כאשר בנות צלפחד יינשאו <br>    <b>לְאֶחָד מִבְּנֵי שִׁבְטֵי בְנֵי יִשְׂרָאֵל לְנָשִׁים,</b> הן יעברו לשבט אחר, <br>    <b>וְנִגְרְעָה נַחֲלָתָן מִנַּחֲלַת אֲבֹתֵינוּ, וְנוֹסַף עַל נַחֲלַת הַמַּטֶּה אֲשֶׁר תִּהְיֶינָה לָהֶם.</b> כך תעבור נחלה משבטנו לחלקו של שבט אחר, <br>    <b>וּ</b> בסופו של דבר <br>    <b>מִגֹּרַל נַחֲלָתֵנוּ יִגָּרֵעַ.</b>
(ד) <b>וְאִם</b>, וכאשר<br>    <b>יִהְיֶה הַיֹּבֵל לִבְנֵי יִשְׂרָאֵל</b>, בשנה שבה בני כל שבט שבים אל נחלותיהם המקוריות,<br>    <br>    <b>וְנוֹסְפָה נַחֲלָתָן עַל נַחֲלַת הַמַּטֶּה אֲשֶׁר תִּהְיֶינָה לָהֶם, וּמִנַּחֲלַת מַטֵּה אֲבֹתֵינוּ יִגָּרַע נַחֲלָתָן.</b> נחלת אביהן תעבור לבעליהן לא רק באופן זמני. היא תישאר בידי שבט הבעל לעולם. כך ההוראה שגם הבנות זכאיות לרשת את נחלת האב תגרע מנחלתו של השבט.
(ה) <b>וַיְצַו משֶׁה אֶת בְּנֵי יִשְׂרָאֵל עַל פִּי ה'.</b> משה לא ידע כיצד להכריע בעניין בעצמו, ונזקק לשמוע את התשובה מפי ה', <br>    <b>לֵאמֹר:</b><br>    <b>כֵּן</b>, נכון<br>    <b>מַטֵּה בְנֵי יוֹסֵף דֹּבְרִים.</b> הם צודקים בטענתם.
(ו) <b>זֶה הַדָּבָר אֲשֶׁר צִוָּה ה' לִבְנוֹת צְלָפְחָד לֵאמֹר: לַטּוֹב בְּעֵינֵיהֶם תִּהְיֶינָה לְנָשִׁים, אַךְ</b>, בתנאי ש<br>    <b>לְמִשְׁפַּחַת מַטֵּה אֲבִיהֶם תִּהְיֶינָה לְנָשִׁים.</b> הן יתחתנו עם מי שהן רוצות, אך עליהן להתחתן בתוך שבטן.
(ז) <b>וְלֹא תִסֹּב</b>, תעבור <br>    <b>נַחֲלָה לִבְנֵי יִשְׂרָאֵל מִמַּטֶּה אֶל מַטֶּה, כִּי אִישׁ בְּנַחֲלַת מַטֵּה אֲבֹתָיו יִדְבְּקוּ בְּנֵי יִשְׂרָאֵל.</b> פקודה זו אינה מתייחסת לבנות צלפחד דווקא, אלא הופכת להוראה כללית:
(ח) <b>וְכָל בַּת יֹרֶשֶׁת נַחֲלָה מִמַּטּוֹת בְּנֵי יִשְׂרָאֵל</b>– <br>    <b>לְאֶחָד מִמִּשְׁפַּחַת מַטֵּה אָבִיהָ תִּהְיֶה לְאִשָּׁה, לְמַעַן יִירְשׁוּ בְּנֵי יִשְׂרָאֵל אִישׁ נַחֲלַת אֲבֹתָיו.</b>
(ט) <b>וְלֹא תִסֹּב נַחֲלָה מִמַּטֶּה לְמַטֵּה אַחֵר כִּי אִישׁ בְּנַחֲלָתוֹ יִדְבְּקוּ מַטּוֹת בְּנֵי יִשְׂרָאֵל.</b>
(י) <b>כַּאֲשֶׁר צִוָּה ה' אֶת משֶׁה, כֵּן עָשׂוּ בְּנוֹת צְלָפְחָד.</b>
(יא) <b>וַתִּהְיֶינָה מַחְלָה, תִרְצָה וְחָגְלָה וּמִלְכָּה וְנֹעָה, בְּנוֹת צְלָפְחָד, לִבְנֵי דֹדֵיהֶן לְנָשִׁים.</b>
(יב) <b>מִמִּשְׁפְּחֹת בְּנֵי מְנַשֶּׁה בֶן יוֹסֵף הָיוּ לְנָשִׁים, וַתְּהִי</b>, וכך נשארה<br>    <b>נַחֲלָתָן עַל מַטֵּה</b>, בתוך שבט<br>    <b>מִשְׁפַּחַת אֲבִיהֶן.</b>
(יג) <b>אֵלֶּה הַמִּצְוֹת וְהַמִּשְׁפָּטִים</b> האחרונים<br>    <b>אֲשֶׁר צִוָּה ה' בְּיַד משֶׁה אֶל בְּנֵי יִשְׂרָאֵל בְּעַרְבֹת מוֹאָב עַל יַרְדֵּן יְרֵחוֹ.</b> בכך הסתיימה סדרת החוקים הקשורים לכניסה לארץ.
